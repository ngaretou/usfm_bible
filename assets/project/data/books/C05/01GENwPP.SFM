\id GEN (WOL) 
\h نجࣵلْبࣺينْ گَ 
\toc1 نجࣵلْبࣺينْ گَ، دِ خَاجْ بِ جࣴڪّ ݖِ تَوْرࣹيتُ مُوسَىٰ 
\toc2 نجࣵلْبࣺينْ گَ 
\mt1 نجࣵلْبࣺينْ گَ 
\mt2 دِ خَاجْ بِ جࣴڪّ ݖِ تَوْرࣹيتُ مُوسَىٰ 
\imt اُبِّتࣹ گِ 
\ip \bk نجࣵلْبࣺينْ گَ\bk* مࣷويْ تࣺيرࣹ بِ جࣴڪّ ݖِ تَوْرࣹيتْ؞ يࣷنࣹنتّ يࣵلَّ مُوسَىٰ مࣷو بِندّ تَوْرࣹيتْ، جُرٗومِ تࣺيرࣹ يِ جِيتُ ݖِ مبِندّ مُ سࣹلّ مِ؞ 
\ip تࣺيرࣹبْ \bk نجࣵلْبࣺينْ گَ\bk* مࣷو تࣴنڪّ ندࣷورْتࣹلْ لࣺݒّ لُ يࣵلَّ سࣵڪّ، مُيْ اَسَمَانْ اَڪْ سُوفْ اَڪْ گࣵنݖَخْ گࣹيڪْ رَبْ يِ، بَ ݖِ نِتْ؛ لࣺݒّ دِ لُ بَاخْ؞ 
\ip تࣺيرࣹ بِي نَگْ وࣷنࣹ نَ نِ اࣵدِّنَ مُجّ مࣹلْ، ندَخْ ݧَاوْتࣺيفِ نِتْ، يِ لَوْ بَ سُنُ جࣷنِّ يࣵلَّيْ تࣹيْ؞ گِسْ نَنُ ݖِ \bk نجࣵلْبࣺينْ گَ\bk* نࣹ ݖَ آدَمَ اَڪْ اَوَ لَ نِتْ دَلࣹ دࣺگَّدِلْ يࣵلَّ، دِ وُتَ مࣷومْ بࣷݒَّمْ تࣹيْ فِݒُّ، تࣹ لࣷولُ مࣷويْ بࣵڪَّارَمْ؞ مُ جُرَلْ ڪࣷ لُ بࣷنْ، جُرَلْ ڪࣷ ݖࣷونࣷبْ اࣵدِّنَ بُ تَرْ، تࣹيْ گࣴنَ تَرْ، سࣷرࣹيلࣹ ڪࣷوڪْ يࣵلَّ؞ بࣷوبَ لَ دࣹي تࣵمْبَلِ ݖِ اࣵدِّنَ؞ نࣹڪِّنُ نِتْ مُجّ نَ نَقَرِ لࣷولْ، نࣹڪِّنُ سُوفْ اِتْ نࣷونُ، وُوتࣹيڪْ بَ يࣵلَّ دِ سࣵڪّ لࣺݒّ، بَ مُ بَاخْ؞ 
\ip نُ گِسْ نࣹ \bk نجࣵلْبࣺينْ گَ\bk* دَفَ لࣴڪَّلࣷو اَڪْ مبࣷولࣹمْ يࣹنࣹينْ وࣵلّ يِ ݖِ دࣹسْ، لࣺݒّ دِ بࣹنّ خِبَارْ بُيْ دࣺگْتَلْ نِتْ اَلْڪࣵنْدࣹيمْ، گِ سَبَبࣷو ݖِ بࣵڪَّارَمْ، تࣹ دِ ڪࣷ خَمَلْ مبَاخُ يࣵلَّ ݧࣹيلْ ڪࣺݒّ ڪُيْ دࣷومْ آدَمَ؞ وَايࣹ خِبَارْ لَ اِتْ بُيْ يࣺگْلࣹ اࣵتّࣹبْ يࣵلَّ، ݧࣹيلْ ݧِ خَلَبْ اَوْ يِوَمْ؞ 
\ip ݒࣹخࣹ مِ يࣵلَّ لَلَلْ نِتْ نگِرْ تࣹخࣹيمْ تࣹ مِسَالࣷونْ ڪࣷ خَاتْ ݖِ \bk نجࣵلْبࣺينْ گَ\bk* ݖِ سَارْ 3، آيَ 15 (3‏.15)، مُ نگِ سࣷتّࣹي ݖِ مُسَلْڪَتْ بِ وَرَ ݧࣴوْ؞ 
\ip تࣺيرࣹبْ \bk نجࣵلْبࣺينْ گَ\bk* نَگْ لࣵقُلْ مَتَدِگْ نِتࣷو نِتْ، تࣹ يࣷنࣹنْتِ يࣵلَّ يِ سَخْ مُݖُّݧُ ݖِ بࣵڪَّارْ؞ لࣷولࣷو تَخْ دُ ڪࣹنّ ݖِ يࣷنࣹنتّ يِ ڪُ مَنࣷونَ سࣷتَّلْ لِ يࣵلَّ تࣴرَلَلْ دࣷومْ آدَمَ، نگِرْ مُ مُݖّ ݖِ نࣷوتࣹيلُ بࣵڪَّارْ، مُݖّ ݖِ سࣵنڪُتࣹ گِ بࣵڪَّارْ جُرْ، بَ جࣷتْ ݖِ يِوُ يࣵلَّ وِ ڪࣷيْ تࣹخࣹيلْ؞ 
\ip بُ لࣷولُ وࣹيسࣷو، تࣺيرࣹبْ \bk نجࣵلْبࣺينْ گَ\bk* لࣹيرَلْ نَ ݖِ سَارْ 12، آيَ 3 (12‏.3) نࣹ، لَ يࣵلَّ دِگࣷونْ إِبْرَاهِيمَ، مَامِ اَجِ گࣴمْ ݧِ، دِگْ ڪࣷ دࣷومَمْ إِسْحَاقَ اَڪْ سࣴتَمْ، يَعْقُوبَ، مࣷومْ إِسْحَاقَ اَڪْ اَسْڪَنَمْ ݧࣷو ڪࣷ جࣴڪّࣷونَ جَگࣷو؞ وَايࣹ دِگࣹ لَ بُ جَارࣹ ݖَ ݧࣷومْ، دࣷونْ بَرْڪࣹ، ݧࣹيلْ خࣹيتِ اࣵدِّنَ يࣺݒّ؞ 
\ip إِبْرَاهِيمَ وࣷنࣹ نَ نُ نِتْ وَرَ تَخَوࣹ، بَ جࣷتْ ݖِ دِگࣹبْ يࣵلَّ:‏ نگࣴمْ گُ دࣴگُّ اَڪْ ڪٗولُتࣹ گُ وࣺرْ ݖِ يࣵلَّ؞ نگࣴمْ گࣷوگُ اَڪْ ڪٗولُتࣹ گࣷوگُ ݖِ يࣵلاَّڪْ ڪࣵدّࣷومْ مࣷو مَنَ تَخْ نِتْ ڪُ نࣹڪّ مَنَ جࣷتْ ݖِ بَرْڪࣹ بِ يࣵلَّ دِگْ إِبْرَاهِيمَ، دࣷونْتࣹ ڪࣹنّ يࣹلّࣷووُ ڪࣷ؞ 
\im ݖِ تࣴنڪّ:‏ 
\ili 1‏.1‏-2‏.25 لُ جࣴمْ ݖِ ݖࣵڪُّتࣹيفُ اَسَمَانْ اَڪْ سُوفْ؞ 
\ili 3‏.1‏-3‏.24 لُ جࣴمْ ݖِ بࣵڪَّارُ نِتْ اَڪْ نجࣹيخِتَلَمْ؞ 
\ili 9‏.1‏-11‏.9 گَنَّاوْ مبࣴنّ مَ بَ ݖَ تَاخُمْ بَبࣹلْ؞ 
\ili 11‏.10‏-50‏.26 لُ جࣴمْ ݖِ إِبْرَاهِيمَ اَڪْ إِسْحَاقَ اَڪْ يَعْقُوبَ بَ ݖِ يُوسُفَ؞ 
\ie 
\c 1 
\s1 يࣵلَّ سࣵڪّ نَ اࣵدِّنَ، فَلْ ݖِ نِتْ 
\p 
\v 1 ݖَ نجࣵلْبࣺينْ گَ يࣵلَّ سࣵڪّ نَ اَسَمَانْ اَڪْ سُوفْ؞ 
\v 2 سُوفْ نَگْ دَ نࣹ وࣷونْ مَرَاسْ، نࣹ وࣴيࣴݝْ، لࣴنْدࣴمْ مُورْ ندࣷخْ مُ خٗوتْ مِ، لَلࣹ ݖَ ڪَوْ، نࣷووُگْ يࣵلَّ دِ وࣴرْ / دَيَارْلُ، تِيمْ ندࣷخْ مِ؞ 
\p 
\v 3 بَ لࣷولُ اَمࣹي يࣵلَّ نࣹ:‏ «نَ لࣹيرْ نࣹڪّ،» لࣹيرْ دَلْدِ اَمْ؞ 
\v 4 يࣵلَّ گِسْ نࣹ لࣹيرْ گِ لُ بَاخْ لَ، مُ خࣵجَّلࣹ لࣹيرْ اَڪْ لࣴنْدࣴمْ؞ 
\v 5 يࣵلَّ تُدّࣹ لࣹيرْ گِ بࣴݖّࣴگْ، لࣴنْدࣴمْ گِ گُدِّ؞ نگࣷونْ جࣷتْ، سُبَ دُگّ، مُيْ بࣺسْ بَ جࣴڪّ؞ 
\p 
\v 6 يࣵلَّ نࣹ:‏ «نَ اَوْ دࣺندّ دࣷخْ دِگَّنْتࣹ ندࣷخْ يِ، نگِرْ خࣵجَّلࣹ لࣹينْ، يِي فِي، يِي فَلࣹ؞» 
\v 7 يࣵلَّ نَگْ سࣵڪّ دࣺندّ وِ، خࣵجَّلࣹي ڪࣷ ندࣷخْ يِ فࣺيتࣹ دࣺندّ وِ سُوفْ اَڪْ يِ ڪࣷ فࣺيتࣹ ڪَوْ؞ مُ دَلْدِ نࣹڪّ نࣷونَ؞ 
\v 8 يࣵلَّ تُدّࣹ دࣺندّ وِ اَسَمَانْ؞ نگࣷونْ جࣷتْ، سُبَ دُگّ، مُيْ بࣺسُبْ ݧَارࣹيلْ بَ؞ 
\p 
\v 9 يࣵلَّ نࣹ:‏ «نَ ندࣷخْ، مِ اَسَمَانْ تِيمْ، گࣴنْدࣷو بࣹنّ بࣺرَبْ، بَ جࣷورْ گُ وࣷوْ فࣹيݧْ؞» مُ دَلْدِ نࣹڪّ نࣷونَ؞ 
\v 10 يࣵلَّ تُدّࣹ جࣷورْ گُ وࣷوْ گِ سُوفْ، ندࣷخْ مِ گࣴنْدࣷو، مُ تُدّࣹ ڪࣷ گࣺيجْ؞ يࣵلَّ گِسْ نࣹ بَاخْ نَ؞ 
\p 
\v 11 يࣵلَّ نࣹ:‏ «نَ سُوفْ سَخْ ݧَخْ، مُيْ گࣵنݖَخْ گُ اࣵندّ اَڪْ جِوࣷومْ، اَڪْ گَرَبْ يُيْ مࣹݧّ تࣹيْ جُرْ سࣹينِ جِوُ، لُ ݖِ نࣹڪّ اَڪْ وِرْگࣷومْ ݖِ ڪَوْ سُوفْ؞» مُ دَلْدِ نࣹڪّ نࣷونَ؞ 
\v 12 سُوفْ نَگْ سَخْ ݧَخْ، مُيْ گࣵنݖَخْ گُ اࣵندّ اَڪْ وِرْگࣷيْ جِوࣷومْ، اَڪْ گَرَبْ يُيْ مࣹݧّ تࣹيْ جُرْ سࣹينِ وِرْگࣷيْ جِوُ؞ يࣵلَّ گِسْ نࣹ بَاخْ نَ؞ 
\v 13 نگࣷونْ جࣷتْ، سُبَ دُگّ، مُيْ بࣺسُبْ ݧࣹتّࣹيلْ بَ؞ 
\p 
\v 14 يࣵلَّ نࣹ:‏ «نَ اَمْ اَيْ لࣹيرْ ݖِ دࣺنْدُ اَسَمَانْ، نگِرْ خࣵجَّلࣹ گُدِّ اَڪْ بࣴݖّࣴگْ، تࣹ دࣷونْ اَيْ تࣹگْتَلْ، يُيْ رࣵݧَّلࣹ جَمࣷنࣷ يِ، تࣹيْ تَڪّ بࣺسْ يِ اَڪْ اَتْ يِ؞ 
\v 15 نَݧُ نࣹڪّ اَيْ لࣹيرْ ݖِ دࣺنْدُ اَسَمَانْ سِ، دِ لࣹيرَلْ سُوفْ؞» مُ دَلْدِ نࣹڪّ نࣷونَ؞ 
\v 16 يࣵلَّ سࣵڪّ ݧَارِ لࣹيرْ يُ مَگْ، گِ گࣴنَ مَگْ يِلِفْ بࣴݖّࣴگْ، گِ گࣴنَ ندَوْ يِلِفْ گُدِّ؛ مُ سࣵڪّ اِتْ بِدِّيوْ يِ؞ 
\v 17 يࣵلَّ نَگْ تࣹگْ لࣹينْ ݖَ دࣺنْدُ اَسَمَانْ، دِ ݖَ لࣹيرَلْ سُوفْ، 
\v 18 ݧُيْ يࣷرࣹ گُدِّ اَڪْ بࣴݖّࣴگْ، تࣹيْ خࣵجَّلࣹ لࣴنْدࣴمْ اَڪْ لࣹيرْ؞ يࣵلَّ گِسْ نࣹ بَاخْ نَ؞ 
\v 19 نگࣷونْ جࣷتْ، سُبَ دُگّ، مُيْ بࣺسُبْ ݧࣹينْتࣹيلْ بَ؞ 
\p 
\v 20 بَ لࣷولُ اَمࣹي يࣵلَّ نࣹ:‏ «نَ ندࣷخْ فࣹيسْ اَڪْ اَيْ ندِيرَانِ خࣹيتِ بِنْدࣹيفْ، تࣹ اَيْ ݒِݖّ تِيمْ سُوفْ، دِ نَاوْ ݖِ دࣺنْدُ اَسَمَانْ؞» 
\v 21 ݖِ بِيرْ لࣷولُ يࣵلَّ بِندّ رَبِ گࣺيجْ يُ مَگْ يِ اَڪْ مبࣷولࣹمْ مبِنْدࣹيفْ مُيْ فࣺييْ تࣹيْ رَمّ-رَمِّ ݖِ ندࣷخْ مِ، مُ ݖِ نࣹڪّ اَڪْ وِرْگࣷومْ، تࣹگْ ݖَ لࣺݒّ لُيْ بࣷرࣷومِ لاَفْ، لُ ݖِ نࣹڪّ اَڪْ وِرْگࣷومْ؞ يࣵلَّ گِسْ نࣹ بَاخْ نَ؞ 
\v 22 بَ مُ ڪࣷ دࣹفࣹي يࣵلَّ بَرْڪࣹيلْ لࣹينْ، دَلْدِ نࣹ:‏ «گِيرْلࣹينْ تࣹ بَرࣹ، بَ فࣹيسْ ندࣷخِ گࣺيجْ؞» مُ نࣹيتِ:‏ «نَ ݒِݖّ يِ بَرࣹ ݖِ ڪَوْ سُوفْ؞» 
\v 23 نگࣷونْ جࣷتْ، سُبَ دُگّ، مُيْ بࣺسُبْ جُرٗومࣹيلْ بَ؞ 
\p 
\v 24 يࣵلَّ نࣹ:‏ «نَ سُوفْ گࣺنّࣹ اَيْ بِنْدࣹيفْ، مُ ݖِ نࣹڪّ اَڪْ وِرْگࣷومْ:‏ اَگْ جُرْ، لُيْ رَامْ اَڪِ رَبِ اࣵلّ، لُ ݖِ نࣹڪّ اَڪْ وِرْگࣷومْ؞» مُ دَلْدِ نࣹڪّ نࣷونَ؞ 
\v 25 يࣵلَّ دَفَ بِندّ رَبِ اࣵلّ يِ، لُ ݖِ نࣹڪّ اَڪْ وِرْگࣷومْ، جُرْ گُ ݖِ نࣹڪّ اَڪْ وِرْگࣷومْ، اَڪْ لࣺݒّ لُيْ رَامْ ݖِ ڪَوْ سُوفْ، لُ ݖِ نࣹڪّ اَڪْ وِرْگࣷومْ؞ يࣵلَّ نَگْ گِسْ نࣹ بَاخْ نَ؞ 
\p 
\v 26 يࣵلَّ نࣹ:‏ «نَنُ بِندّ نِتْ ݖِ سُنُ مࣹلࣷڪَانْ، مُ نِرࣷوڪْ نُنْ، تࣹ نَ يِلِفْ جࣴنِ گࣺيجْ اَڪْ ݒِݖِّ اَسَمَانْ اَڪْ جُرْ گࣺݒّ اَڪْ سُوفْ سࣺݒّ اَڪْ لࣺݒّ لُ ݖِيْ رَامْ؞» 
\q1 
\v 27 يࣵلَّ دَفَ سࣵڪّ نِتْ ݖِ تَڪّندࣹيرَمْ؛ 
\q1 ݖِ تَڪّندࣹيرُ بࣷݒَّمْ لَ يࣵلَّ سࣵڪّ نِتْ، 
\q1 گٗورْ اَڪْ جِگࣺينْ لَ سࣵڪّ؞ 
\m 
\v 28 يࣵلَّ بَرْڪࣹيلْ لࣹينْ نࣹ لࣹينْ:‏ «گِيرْلࣹينْ تࣹ بَرࣹ، بَ فࣹيسْ اࣵدِّنَ، دِ ڪࣷ سَيْتُ؛ تࣹ اِتْ يِلِفْلࣹينْ جࣴنِ گࣺيجْ اَڪْ ݒِݖِّ اَسَمَانْ اَڪْ مبࣷولࣹمْ مبِنْدࣹيفْ مُيْ يࣴنگُ ݖِ ڪَوْ سُوفْ؞» 
\p 
\v 29 يࣵلَّ نࣹ:‏ «خࣷولْ-لࣹينْ، جࣷخْ نَا لࣹينْ گࣺݒّ گࣵنݖَخْ گُ اࣵندّ اَڪْ جِوࣷومْ ݖِ ڪَوْ سُوفْ سࣺݒّ اَڪْ گࣺݒّ گَرَبْ گُيْ مࣹݧّ تࣹيْ جُرْ جِوࣷومْ، مُيْ سࣹينْ دُندّ؞ 
\v 30 نَڪَ رَبِ اࣵلّ يࣺݒّ اِتْ، ݧࣷوڪْ ݒِݖِّ اَسَمَانْ يࣺݒّ اَڪْ لࣺݒّ لُيْ رَامْ ݖِ ڪَوْ سُوفْ، تࣹ دِ بࣷرࣷومْ بَڪَّنْ، جࣷخْ نَا لࣹينْ لࣺݒّ لُيْ ݧَخْ مُ تࣷويْ، ݧࣷومْ اِتَمْ، مُيْ سࣹينْ لࣹڪّ؞» مُ دَلْدِ نࣹڪّ نࣷونَ؞ 
\p 
\v 31 يࣵلَّ نَگْ گِسْ لِ مُ دࣹفْ لࣺݒّ، فࣹڪّ لࣺݒّ بَاخْ لࣷولْ؞ نگࣷونْ جࣷتْ، سُبَ دُگّ، مُيْ بࣺسُبْ جُرٗومْ بࣹنّࣹيلْ بَ؞ 
\c 2 
\p 
\v 1 ݖِ ڪَوْ لࣷولُ اَسَمَانْ اَڪْ سُوفْ اَڪْ لِ ݧُ اࣴمبّ لࣺݒّ مَتْ؞ 
\v 2 بࣺسُبْ جُرٗومْ ݧَارࣹيلْ بَ فࣹڪّ نَ يࣵلَّ مَتَلْ لِگّࣺييَمْ؞ مُ دَلْ-لُ نَگْ ݖَ بࣺسُبْ جُرٗومْ ݧَارࣹيلْ بَ، گَنَّاوْ بَ مُ لِگّࣺييࣹي لࣷولُ لࣺݒّ؞ 
\v 3 يࣵلَّ دَلْدِ بَرْڪࣹيلْ بࣺسُبْ جُرٗومْ ݧَارࣹيلْ بَ، دࣹفْ ڪࣷ بࣺسْ بُ ٭سࣹلّ، ندَخْ دَ ݖَا دَلْ-لُ وࣷونْ گَنَّاوْ لِگّࣺييْ بَ مُ سࣵڪّࣹ لࣺݒّ؞ 
\ms ݖࣷسَانَلْ اَسَمَانْ اَڪْ سُوفْ 
\mr (سَارْ 2‏.4—4‏.26) 
\s1 يࣵلَّ دُگَلْ نَ نِتْ اࣵجَّنَ، جࣷخْ ڪࣷ ندِگَلْ 
\p 
\v 4 لِيْ ݖࣷسَانَلْ اَسَمَانْ اَڪْ سُوفْ، بَ ݧُ لࣹينْ دِ سࣵڪّ، مࣷويْ لِي؞ بࣺسْ بَ اَجِ سَخْ جِ يࣵلَّ سࣵڪّࣹي سُوفْ اَڪْ اَسَمَانْ، 
\v 5 گࣹنّ گَرَبْ نࣹڪَّگُلْ وࣷونْ ݖِ ڪَوْ سُوفْ، تࣹ گࣹنّ گࣵنݖَخْ سَخَگُلْ؛ ندَخْتࣹ بࣷوبَ يࣵلَّ اَجِ سَخْ جِ تَوَگُلْ، تࣹ نِتْ ڪُيْ بࣹيْ اَمَگُلْ؞ 
\v 6 ݖِ بِيرْ لࣷولُ مبࣴنّ دِ بَلّࣹ ݖِ سُوفْ، دِ تࣷويَلْ فࣺݒّ؞ 
\v 7 يࣵلَّ اَجِ سَخْ جِ نَگْ مٗولْ نِتْ ݖِ ݒࣴنْدُ سُوفْ، سࣷلْ نگࣹلَوَلْ دُندّ ݖِ ݒَخِ بَڪَّنَمْ، نِتْ دَلْدِ دࣷونْ بࣷرࣷومْ بَڪَّنْ؞ 
\p 
\v 8 نَڪَ نࣷونَ يࣵلَّ اَجِ سَخْ جِ جࣴمْبَتْ تࣷولْ ݖَ بِيرْ اࣵجَّنَ فَ فࣺيتࣹ ݒࣹنڪُ بَ، تࣵبَّلْ ݖَ نِتْ ڪَ مُ بِندّ؞ 
\v 9 يࣵلَّ اَجِ سَخْ جِ نَگْ سَخَلْ ݖِ سُوفْ لࣺݒّ لُيْ گَرَبْ گُ مࣹݧّࣹيفْ مَ رَفࣹتْ تࣹ نࣹيخَ لࣹڪّ؛ مُ دࣹفْ اِتْ گَرَبْ گَيْ تَخَ دُندّ ݖَ دِگّ تࣷولْ بَ، مࣷومْ اَڪْ گَرَبْ گَيْ تَخَ خَمْ لُ بَاخْ اَڪْ لُ بࣷنْ؞ 
\p 
\v 10 اَمࣷونْ نَ دࣹخْ گُيْ بَلّࣹ اࣵجَّنَ، دِ سُوخَتْ تࣷولْ بَ، تࣹ فَ لَ سࣺدَّلِڪࣷو، دࣹفْ ݧࣹينْتِ وَلْ؞ 
\v 11 تُرُ مࣹنّ وَلْ مَ دِ دࣹخُ ݒِسࣷنْ، مࣷو وࣴرْ رࣺيوُمْ اَوِلَ مࣺݒّ؞ وُرُسَ نگَ وࣷونْ ݖَ رࣺيوْ مࣷومَ، 
\v 12 دِ وُرُسُ نگَلَمْ؛ تࣹ اِتْ ندࣵبّ لُ نࣹيخْ خࣹتْ لُ تُدّ بࣹدࣹلْيُمَ نگَ فَ وࣷونْ اَڪْ ݒࣹرْ يُ جَفࣹ يُ ݧُيْ وَخْ اࣷنِگْسࣴ؞ 
\v 13 ݧَارࣹيلُ دࣹخْ گَ دِ گِخࣷنْ، وࣴرْ رࣺيوُ \w ڪُوسْ|ڪُوسْ:‏\w* مࣺݒّ؛ 
\v 14 تُرُ ݧࣹتّࣹيلُ دࣹخْ گَ دِ تِيگَرْ، فࣺيتࣹ رࣺيوُمْ اَسِرِ ݒࣹنڪُ؛ ݧࣹينْتࣹيلُ دࣹخْ گَ دِ اࣹفْرَاتْ؞ 
\p 
\v 15 يࣵلَّ اَجِ سَخْ جِ نَگْ جࣴلْ نِتْ ڪِ، تࣵبَّلْ ڪࣷ بِيرْ تࣷولُبْ اࣵجَّنَ، مُ دِ ڪࣷ بࣹيْ اَڪَ سࣵمّ؞ 
\v 16 يࣵلَّ اَجِ سَخْ جِ سَنتّ نِتْ ڪِ، نࣹ ڪࣷ:‏ «مَنْ نگَا لࣹڪّ ݖِ مبࣷولࣹمْ گَرَبِ تࣷولْ بِ، 
\v 17 وَايࣹ بُلْ لࣹڪّ ݖِ گَرَبْ گِيْ تَخَ خَمْ لُ بَاخْ اَڪْ لُ بࣷنْ، ندَخْتࣹ بࣺسْ بࣷو ݖِ لࣹڪّࣹي ڪَتْ، لِ وࣺرْ مࣷويْ فَ نگَيْ دࣷخࣹ دࣹي؞» 
\p 
\v 18 يࣵلَّ اَجِ سَخْ جِ دَلْدِ نࣹ:‏ «وࣺيتْ بَاخُلْ ݖِ نِتْ، ڪࣷنْ دِنَا ڪࣷ بِنْدَلْ ڪُ ڪࣷيْ جࣵݒَّلࣹ تࣹ جࣹڪّ ݖِ دࣷونْ وࣺتَّلَمْ؞» 
\v 19 لࣷولُ فࣹڪّ نَ يࣵلَّ اَجِ سَخْ جِ سࣵڪّ ݖِ سُوفْ نجَ-اࣵلّ يࣺݒّ اَڪْ نجَنَاوْ يࣺݒّ، دَلْدِ لࣹينْ اِنْدِلْ نِتْ، دِ سࣹيتْ نُ لࣹينْ نِتْ دِ تُدّࣹ؛ تࣹ تُرْ وُ مُ لࣹينْ جࣷخْ، مُيْ مࣷومْ؞ 
\v 20 بَ مُ ڪࣷ دࣹفࣹي نِتْ ڪࣷوڪُ، دِ آدَمَ، تُدّ جُرْ گࣺݒّ اَڪْ ݒِݖّ يࣺݒّ اَڪْ رَبِ اࣵلّ يࣺݒّ، وَايࣹ فࣹڪُّ ݖَ ڪُ ڪࣷيْ جࣵݒَّلࣹ تࣹ جࣹڪّ ݖِ دࣷونْ وࣺتَّلَمْ؞ 
\p 
\v 21 بِ لࣷولُ اَمࣹي يࣵلَّ اَجِ سَخْ جِ نࣹلَوْلࣷو آدَمَ نࣹلَوْ يُ خٗوتْ؞ بَ مُيْ نࣹلَوْ نَگْ، مُ رࣷݖِّ گࣹنّ ݖِيْ فَارَمْ، فَتّࣹ ݒَخْ مَ اَوْ سُوخْ؞ 
\v 22 يࣵلَّ اَجِ سَخْ جِ بِندّ جِگࣺينْ ݖِ فَارْ، گِ مُ جࣴلࣹ ݖِ آدَمَ، اِنْدِلْ ڪࣷ ڪࣷ؞ 
\v 23 آدَمَ نࣹ تࣷنࣹتْ، دَلْدِ نࣹ:‏ 
\q1 «وَاوْ ڪَيْ نَگْ، ڪِي مࣷو بࣷڪّ ݖِ سَمَيْ يَخْ اَڪْ سَمَ سُوخْ!‏ 
\q1 دࣹيسْ نَ ڪࣷ تُدّࣹ جِگࣺينْ، ندَخْتࣹ ݖِ گٗورْ لࣹيسْ ڪࣷ جࣴلࣹ\f + \fr 2‏.23 \ft نِ ݧُيْ وࣷووࣹ \fq گٗورْ \ft اَڪْ نِ ݧُيْ وࣷووࣹ \fq جِگࣺينْ \ft دَݧࣷو جࣹگࣹيࣷو ݖِ لࣵڪُّ اࣹبْرࣴ؞\f*؞» 
\m 
\v 24 لࣷولࣷو تَخْ گٗورْ دِ تࣹقَلِڪࣷوڪْ ندࣹيَمْ اَڪْ بَايَمْ، تَقࣷو اَڪْ جَبَرَمْ، ݧُيْ وࣹنّ سُوخْ؞ 
\p 
\v 25 ڪُ گٗورْ ڪِ اَڪْ جَبَرَمْ، ݧࣷومْ ݧَارْ ݧࣺݒّ، يَرَمُ نࣹينْ لَݧُ دࣹفࣷونْ، تࣹ اَمُݧُ ݖِ وࣷونْ گࣹنّ ڪࣹرْسَ؞ 
\c 3 
\s1 يࣵلَّ دࣵقْ نَ نِتْ اࣵجَّنَ 
\p 
\v 1 جَانْ نَگْ مࣷو گࣴنࣷونَ مُوسْ ݖِ رَبِ اࣵلّ، يِ يࣵلَّ اَجِ سَخْ جِ سࣵڪّ يࣺݒّ؞ جَانْ جَ مࣷو نࣹ جِگࣺينْ جَ:‏ «ندَخْ وٗورْ نَ نࣹ يࣵلاَّ نࣹ:‏ ‹بُلࣹينْ لࣹڪّ ݖِ دࣷومِ گࣹنّ گَرَبُ تࣷولْ بِ›؟» 
\v 2 جِگࣺينْ جَ وَخْ جَانْ جَ، نࣹ ڪࣷ:‏ «مَنْ نَنࣷو لࣹڪّ ݖِ دࣷومِ گَرَبِ تࣷولْ بِ ڪَيْ؞ 
\v 3 وَايࣹ گَرَبْ گِ ݖِ دِگّ تࣷولْ بِ لَ يࣵلَّ نࣹ:‏ ‹بُلࣹينْ ݖِ لࣹڪّ، بُلࣹينْ ڪࣷ لاَلْ سَخْ، لُ ڪࣷ مࣷيْ نگࣹينْ دࣹي؞›» 
\v 4 جَانْ جَ نࣹ جِگࣺينْ جَ:‏ «دࣺيدࣺيتْ، دُنگࣹينْ دࣹي!‏ 
\v 5 وَايࣹ يࣵلَّ خَمْ نَ نࣹ بࣺسْ بُ نگࣹينْ ݖِ لࣹڪّࣹي، سࣹينِ گࣴتْ دِنَ اُبِّڪُ، نگࣹينْ مࣹلْ نِ يࣵلَّ، خَمْ لُ بَاخْ اَڪْ لُ بࣷنْ؞» 
\p 
\v 6 جِگࣺينْ جَ دَفَ گِسْ نࣹ گَرَبْ گِ رَفࣹتْ نَ، نِرُ نَ لُ نࣹيخْ، تࣹ مَتَ بࣴگّ ݖِ ڪُيْ وُتَ اَمْ خࣹلْ، مُ وِتّ ݖِ دࣷومْ يِ، لࣹڪّ؛ جࣷخْ ݖِ جࣴڪّࣴرَمْ جِ مُ اࣵنْدَلْ، مࣷومْ اِتْ مُ لࣹڪّ؞ 
\v 7 سࣹينِ گࣴتْ دَلْدِ اُبِّڪُ، ݧُ خَمْ نࣹ يَرَمُ نࣹينْ لَݧُ دࣹفْ؞ بَ مُ ڪࣷ دࣹفࣹي ݧُ رࣵبّ خࣷبِ گَرَبُ فِگّ، گࣹمْبࣷو؞ 
\p 
\v 8 گَنَّاوْ لࣷولُ ݧُ دࣺگّ تࣵنڪِ يࣵلَّ اَجِ سَخْ جِ، مُيْ دࣷخَنْتُ ݖَ تࣷولْ بَ، فࣹڪّ ڪࣹرْ گِ سࣹدّ، ݧُ دَلْدِ فࣹخࣹي لࣵقُ يࣵلَّ اَجِ سَخْ جِ ݖِ بِيرْ گَرَبِ تࣷولْ بِ؞ 
\v 9 يࣵلَّ اَجِ سَخْ جِ نَگْ نࣹ آدَمَ:‏ «اَنَ نگَ؟» 
\v 10 مُ نࣹ ڪࣷ:‏ «دَمَا دࣺگّ سَيْ تࣵنڪّ ݖِ تࣷولْ بِ، تِيتْ، ندَخْ يَرَمُ نࣹينْ لاَ دࣹفْ، مَ دَلْدِ لࣵقُ؞» 
\v 11 يࣵلَّ اَجِ سَخْ جِ نࣹ ڪࣷ:‏ «ڪُ لَ خَمَلْ نࣹ دَنگَا دࣹفْ يَرَمُ نࣹينْ؟ مبَا دُ دَنگَا لࣹڪّ ݖَ گَرَبْ گَ مَ لَ آيࣹ، وَايْ؟» 
\v 12 آدَمَ نࣹ ڪࣷ:‏ «جِگࣺينْ جِ نگَ مَ بࣷولࣹيلْ دࣹ، مࣷو مَ جࣷخْ ݖِ گَرَبْ گِ، مَ لࣹڪّ؞» 
\v 13 يࣵلَّ اَجِ سَخْ جِ نࣹ جِگࣺينْ جَ:‏ «يَوْ، لِ نگَ دࣹفْ نِي مࣷويْ لَنْ؟» جِگࣺينْ جَ نࣹ ڪࣷ:‏ «آ، جَانْ دࣹ مࣷو مَ نَخْ، بَ مَ لࣹڪّ ݖِ؞» 
\p 
\v 14 يࣵلَّ اَجِ سَخْ جِ نَگْ نࣹ جَانْ جَ:‏ 
\q1 «گَنَّاوْ دࣹفْ نگَ لࣷولُ، 
\q1 يَوْ رࣹڪّ يَايْ اَلْڪُ ݖِ رَبِ ڪࣴرْ يࣺݒّ اَڪْ رَبِ اࣵلّ يࣺݒّ؛ 
\q1 دِنگَ وَتَتُ، دِ لࣹڪّ ݒࣴندّ سَ گِيرُ دُندّ گࣺݒّ؞ 
\q1 
\v 15 دِنَا دࣹفْ مبَݧࣹيلْ سَ دِگَّنْتࣹيڪْ جِگࣺينْ جِ، 
\q1 بَ دࣴدَّلࣹ سَ خࣹيتْ اَڪْ خࣹيتَمْ، 
\q1 مُيْ تࣷجْ سَ بࣷݒّ، 
\q1 نگَ دِ ڪࣷ مࣵتّ ݖِ تࣺسْتࣴنْ؞» 
\p 
\v 16 يࣵلَّ تࣹگْ ݖَ نࣹ جِگࣺينْ جَ:‏ 
\q1 «دِنَا تَرَلْ سَ مࣹتِتُ مَتْ، 
\q1 ݖِ مࣹتِتْ نگَيْ وَسِنْ؞ 
\q1 سَ بࣴگّ-بࣴگُّ بَڪَّنْ دِنَ لَ خِيرْ ݖِ سَ جࣴڪّࣴرْ، 
\q1 تࣹ مࣷو لَيْ تࣹگْ تࣵنڪّ؞» 
\p 
\v 17 مُ تࣹگَاتْ ݖَ نࣹ آدَمَ:‏ 
\q1 «گَنَّاوْ دࣺگّ نگَ سَ وَخُ سࣷخْنَ، بَ لࣹڪّ ݖِ گَرَبْ گِ مَ لَ آيࣹ، 
\q1 دِنَا رࣴبّ سُوفْ ندَخْ يَوْ؛ 
\q1 ݖࣷونࣷ بُ مࣹتِّ نگَ ݖِيْ دُنْدࣹ سَ گِيرُ دُندّ گࣺݒّ؞ 
\q1 
\v 18 سُوفْ دِنَ لَ مࣹݧَّلَلْ اَيْ دࣺگْ اَڪِ دࣵگّ، 
\q1 دࣷو لࣹڪّ تࣹ بࣹيࣷو، 
\q1 
\v 19 سَوْ ݧَقْ نگَيْ دُنْدࣹ، 
\q1 بَ ڪࣹرَ نگَيْ دࣹلُّ ݖِ سُوفْ سِ مَ لَ جࣴلࣹ؛ 
\q1 ندَخْتࣹ ݒࣴندّ نگَ، 
\q1 تࣹ دِنگَ دࣹلُّ دِ ݒࣴندّ؞» 
\p 
\v 20 آدَمَ نَگْ تُدّࣹ سࣷخْنَامْ اَوَ (مُ فِرِ دُندّ)، ندَخْ مࣷويْ ندࣹيُ ڪࣺݒّ ڪُيْ دُندّ؞ 
\v 21 گَنَّاوْ گِ، يࣵلَّ اَجِ سَخْ جِ سࣵڪَّلْ آدَمَ اَڪْ سࣷخْنَامْ اَيْ يࣺرࣹيْ دࣹرْ، وࣷدّࣹ لࣹينْ؞ 
\p 
\v 22 يࣵلَّ اَجِ سَخْ جِ دَلْدِ نࣹ:‏ «لࣺيگِ نِتْ مࣹلْ نَ نِ نُنْ، خَمْ لُ بَاخْ اَڪْ لُ بࣷنْ؞ ڪࣷنْ نَگْ بُمُ تࣵلَّلْ لࣷخࣷومْ، دِ وِتّ ݖِ دࣷومِ گَرَبْ گِيْ تَخَ دُندّ، دِ لࣹڪّ، بَيْ دُندّ فࣵوّ؞» 
\v 23 بَ لࣷولُ اَمࣹي يࣵلَّ اَجِ سَخْ جِ گࣺنّࣹ ڪࣷ تࣷولُبْ اࣵجَّنَ، مُيْ بࣹيْ سُوفْ سِ ݧُ ڪࣷ سࣵڪّࣹ؞ 
\v 24 دَ ڪࣷو دࣵقْ، بَ نࣷݒِّ تࣹگْ ݖَ ݒࣹنڪُبْ تࣷولُ اࣵجَّنَ بَ اَيْ مَلاَڪَيْ \w سࣹرُبْ|سࣹرُبْ ي-:‏\w*\f + \fr 3‏.24 \fk سࣹرُبْ:‏ \ft سࣹرُبْ يِ اَيْ بِنْدࣹيفْ لَݧُ يُ تࣹيوْ فَ يࣵلَّ؞\f*، بࣷولࣹ ݖَ سَامَرْ بُيْ خُيّ-خُيِّ، تࣹيْ دࣹمْ اَڪَ دِڪّ، دِ وَتُّ يࣷونْ، وَ جࣴمْ ݖَ گَرَبْ گَيْ تَخَ دُندّ؞ 
\c 4 
\s1 ڪَيِنْ رࣹيْ نَ اَبࣹلْ 
\p 
\v 1 گَنَّاوْ لࣷولُ آدَمَ اࣵندّ اَڪْ سࣷخْنَامْ اَوَ، مُ اࣴمبّ، اَمْ ڪَيِنْ، مُ نࣹ:‏ «اَمْ نَا دࣷومْ جُ گٗورْ ݖِ ندِمْبَلُ اَجِ سَخْ جِ\f + \fr 4‏.1 \ft اَوَ مُ نگِ دࣹندّلࣹ تُرُ تَاوَمْ ڪَيِنْ اَڪْ بَاتُ اࣹبْرࣴ بِيْ تࣹڪِّ «اَمْ»؞\f*؞» 
\v 2 اَوَ تࣹگْ ݖَ رَڪَّمْ، اَبࣹلْ؞ اَبࣹلْ دِ سࣵمّ، ڪَيِنْ دِ بࣹيْ\f + \fr 4‏.2 \fk ڪَيِنْ، اَبࣹلْ:‏ \ft اَمْ نَ ݧُ لࣹينْ گࣴنَ خَمْ ݖِ تُرِ خَبِيلْ اَڪْ اَبِيلْ؞\f*؞ 
\p 
\v 3 ݧُ دࣹمْ بَ مُ يࣵگّ، ڪَيِنْ سࣵڪّ ݖِ مبࣹيَمْ، جࣺبَّلْ ڪࣷ اَجِ سَخْ جِ، مࣵگَّلࣹ ڪࣷ ڪࣷ؞ 
\v 4 اَبࣹلْ مࣷومْ جࣺبَّلْ ڪࣷ نࣹبّࣷنُ جُرْ، گَ جࣴڪَّ جُدُّ ݖَ گࣺتَّمْ؞ اَجِ سَخْ جِ نَنگُلْ اَبࣹلْ اَڪْ سَرَخَمْ، 
\v 5 تࣹ نَنگُلُلْ ڪَيِنْ؞ ڪَيِنْ نَگْ مࣹرْ لࣷولْ، بَ نࣹ فٗݧّ؞ 
\p 
\v 6 اَجِ سَخْ جِ نࣹ ڪَيِنْ:‏ «لُ لَ تَخَ مࣹرْ، بَ نࣹ فٗݧّ نِي؟ 
\v 7 سࣷو دࣹفࣹي لُ بَاخْ، دࣹيسْ نَ لَ نَنگُلْ؛ سࣷو دࣹفُلْ لُ بَاخْ، بࣵڪَّارَ نگِ لَيْ يࣹيرُ ݖِ سَ بُنتّ، دِ لَ تࣴرࣷوڪَ وُتْ، وَايࣹ يَا ڪࣷ وَرَ مَنْ؞» 
\p 
\v 8 ݖِ ڪَوْ لࣷولُ ڪَيِنْ سࣺقْ اَڪْ رَڪَّمْ اَبࣹلْ وَخْ؞ بَ مُ ڪࣷ دࣹفࣹي ݧُ دࣹمْ ݖَ اࣵلّ بَ، ڪَيِنْ دَلْ ݖِ ڪَوْ اَبࣹلْ، بٗومْ ڪࣷ؞ 
\v 9 اَجِ سَخْ جِ نࣹ ڪَيِنْ:‏ «اَنَ سَ رَڪّ اَبࣹلْ؟» مُ نࣹ ڪࣷ:‏ «گِسُمَ ڪࣷ دࣹ؛ ندَخْ مَا وَرَ سࣵمّ سَمَ رَڪّ؟» 
\v 10 يࣵلَّ نࣹ ڪࣷ:‏ «لࣷو دࣹفْ؟ سَ دࣹرࣹتُ رَڪّ جَا نگِ يُوخࣷو ݖِ سُوفْ، مَ دِ ݖِ دࣺگّ؞ 
\v 11 لࣺيگِ دِنگَ اَلْڪُ، بَ سُوفْ دُمّٗويُ لَ، مࣷومْ مِ اُبِّ گࣺمِّݧَمْ، نَانْ سَ دࣹرࣹتُ رَڪّ، جِ نگَ تُورْ؞ 
\v 12 بࣷو بࣹيࣹي، دࣷوتُلْ نَنگُ؞ دِنگَ دࣴڪّࣹ دَݝْ-دَݝْ، دِ وࣴرࣹيلُ ݖِ اࣵدِّنَ؞» 
\p 
\v 13 تࣹيوُلْ ڪَيِنْ وَخْ اَجِ سَخْ جِ نࣹ ڪࣷ:‏ «سَمَ مبُگَلْ دِيسْ نَ لࣷولْ، بَ اࣵتَّنُمَ ڪࣷ!‏ 
\v 14 ندࣹگَمْ تࣹيْ جِي دَنگَ مَا دࣵقْ، خَݧْ مَ سَ جَتَايْ، دِنَا دࣴڪّࣹ دَݝْ-دَݝْ، دِ وࣴرࣹيلُ ݖِ ڪَوْ سُوفْ، تࣹ ڪࣷنْ ڪُ مَ گِسْ رࣹيْ مَ؞» 
\v 15 اَجِ سَخْ جِ نࣹ ڪࣷ:‏ «ڪࣷنْ نَگْ ڪُ لَ رࣹيْ، يَوْ ڪَيِنْ، دِنَ جࣷتْ جُرٗومْ ݧَارِ يࣷونْ لُ ڪࣷ رَوْ؞» بَ لࣷولُ اَمࣹي مُ سࣵڪَّلْ ڪَيِنْ مࣵنْدَرْگَ، بَ ڪُ ڪࣷ گِسْ دُ ڪࣷ رࣹيْ؞ 
\v 16 ڪَيِنْ دَلْدِ بࣵيِّڪࣷو ݖَ اَجِ سَخْ جِ، دࣹمْ دࣴڪِّ رࣺيوُ نٗدّ\f + \fr 4‏.16 \fk نٗدّ، \ft بَاتُ اࣹبْرࣴ لَ بُيْ تࣹڪِّ «ڪُ دࣴڪُّلْ فࣹنّ»؞\f*، فَ فࣺيتࣹ اࣵجَّنَ ݒࣹنڪُ؞ 
\s1 اَسْڪَنُ ڪَيِنْ 
\p 
\v 17 گَنَّاوْ لࣷولُ ڪَيِنْ اࣵندّ اَڪْ سࣷخْنَامْ، مُ اࣴمبّ، اَمْ اࣹنࣷگْ؞ ݖِ بِيرْ لࣷولُ ڪَيِنْ سَنݖّ اَبْ دࣴڪّ، دِݒّࣹي ڪࣷ دࣷومَمْ جُ گٗورْ اࣹنࣷگْ؞ 
\v 18 اࣹنࣷگْ جُرْ اِرَاتْ؛ اِرَاتْ جُرْ مࣹخُيَيࣹلْ؛ مࣹخُيَيࣹلْ جُرْ مࣹتُسَيࣹلْ؛ مࣹتُسَيࣹلْ جُرْ لࣹمࣹگْ؞ 
\v 19 لࣹمࣹگْ نَگْ جࣴلْ ݧَارِ جَبَرْ، آوࣷ بِ تُدّ اَدَ، ݧَارࣹيلْ بِ دِ سِلَّ؞ 
\v 20 اَدَ تَاوْلࣷو يَبَلْ، مِيْ ݖࣷسَانُ سࣵمّ يِيْ مࣵنگَانْ، 
\v 21 تࣹگْ ݖَ يُبَلْ، مِيْ ݖࣷسَانُ ݧِ مَنࣹ خَلَمْ اَڪْ تࣷخࣷرࣷ؞ 
\v 22 سِلَّ مࣷومْ جُرْ تُبَلْ ڪَيِنْ مِيْ تࣴگّ لࣺݒّ لُيْ جُمْتُڪَايُ خࣵنجَرْ اَڪْ وࣹݧْ؞ تُبَلْ ڪَيِنْ اَمْ نَ جِگࣺينْ بُ تُدّ نَامَ؞ 
\p 
\v 23 لࣹمࣹگْ نَگْ نࣹ اَيْ سࣷخْنَامْ:‏ 
\q1 «دࣺگْلُلࣹينْ مَا، يࣹينْ سࣷخْنَيْ لࣹمࣹگْ؛ 
\q1 تࣹييْلُلࣹينْ مَا، يࣹينْ اَدَ اَڪْ سِلَّ؞ 
\q1 نِتَ مَ گَاݧْ، مَ بٗومْ، 
\q1 گࣷنࣹگْ جࣵمْبَارْ دٗورْ مَ، مَ فَاتْ؞ 
\q1 
\v 24 ڪَيِنْ ڪَيْ، لࣹيسْ دِ فࣹيُلْ جُرٗومْ ݧَارِ يࣷونْ، 
\q1 نࣹ، بُ دࣹي لࣹمࣹگْ مِي، مُيْ جُرٗومْ ݧَارْ فُڪِّ يࣷونْ اَڪْ جُرٗومْ ݧَارْ؞» 
\p 
\v 25 بِ لࣷولُ وࣺيࣹي آدَمَ اࣵنْدَاتْ اَڪْ سࣷخْنَامْ، مُ اَمْ دࣷومْ جُ گٗورْ؛ تُدّࣹ ڪࣷ سࣹتْ (مُ فِرِ مَيْ)، ندَخْ دَ نࣹ:‏ «يࣵلَّ مَيْ نَ مَ وࣹنࣹينْ اَسْڪَنْ، مُ وُوتُ اَبࣹلْ، مِ ڪَيِنْ رࣹيْ؞» 
\v 26 سࣹتْ اِتْ، اَمْ دࣷومْ جُ گٗورْ، تُدّࣹ ڪࣷ اࣹنࣷسْ؞ فَنْ يࣷويَ لَݧُ تࣵمْبَلࣹي تُدّ اَجِ سَخْ جِ، دِ ڪࣷ وࣷرْمَالْ؞ 
\c 5 
\ms اَسْڪَنُ آدَمَ، بَ ݖِ نُوحٍ 
\mr (سَارْ 5‏.1—6‏.8) 
\p 
\v 1 نِ تࣺيرࣹ اِنْدࣹي اَسْڪَنُ آدَمَ نِي لَ؞ بَ يࣵلَّ دِ سࣵڪّ نِتْ، دَ ڪࣷو بِندّ ݖِ مࣹلࣷڪَانَمْ، 
\v 2 گٗورْ اَڪْ جِگࣺينْ لَ سࣵڪّ، بَرْڪࣹيلْ لࣹينْ، تُدّࣹ لࣹينْ نِتْ، ڪࣹرࣷوگْ بَ مُ لࣹينْ سࣵڪّࣹي؞ 
\p 
\v 3 آدَمَ دُندّ تࣺيمࣺيرِ اَتْ اَڪْ فَنْوࣹيرْ (130)، جُرْ دࣷومْ جُ گٗورْ، مُ بِنْدࣷو مࣹلࣷڪَانَمْ تࣹ نِرࣷوڪْ مࣷومْ؞ مُ تُدّࣹ ڪࣷ سࣹتْ؞ 
\v 4 سࣹتْ جُدُّ نَ، آدَمَ دُنْدَاتْ جُرٗومْ ݧࣹتِّ تࣺيمࣺيرِ اَتْ (800)، اَمَاتْ اَيْ دࣷومْ يُ گٗورْ اَڪْ يُ جِگࣺينْ؞ 
\v 5 ڪࣷنْ آدَمَ دُندّ نَ جُرٗومْ ݧࣹينْتِ تࣺيمࣺيرِ اَتْ اَڪْ فَنْوࣹيرْ (930)، دࣷورَ فَاتُ؞ 
\p 
\v 6 سࣹتْ مࣷومࣹي اَمْ نَ تࣺيمࣺيرِ اَتْ اَڪْ جُرٗومْ (105)، دࣷورَ جُرْ اࣹنࣷسْ؞ 
\v 7 اࣹنࣷسْ جُدُّ نَ، سࣹتْ دُنْدَاتْ جُرٗومْ ݧࣹتِّ تࣺيمࣺيرِ اَتْ اَڪْ جُرٗومْ ݧَارْ (807)، اَمَاتْ دࣷومْ يُ گٗورْ اَڪْ يُ جِگࣺينْ؞ 
\v 8 ڪࣷنْ سࣹتْ دُندّ نَ جُرٗومْ ݧࣹينْتِ تࣺيمࣺيرِ اَتْ اَڪْ فُڪّ اَڪْ ݧَارْ (912)، دࣷورَ فَاتُ؞ 
\p 
\v 9 اࣹنࣷسْ نَگْ اَمْ نَ جُرٗومْ ݧࣹينتّ فُڪِّ اَتْ (90)، دࣷورَ جُرْ ڪࣹنَنْ؞ 
\v 10 ڪࣹنَنْ جُدُّ نَ، اࣹنࣷسْ دُنْدَاتْ جُرٗومْ ݧࣹتِّ تࣺيمࣺيرِ اَتْ اَڪْ فُڪّ اَڪْ جُرٗومْ (815)، اَمَاتْ دࣷومْ يُ گٗورْ اَڪْ يُ جِگࣺينْ؞ 
\v 11 ڪࣷنْ اࣹنࣷسْ دُندّ نَ جُرٗومْ ݧࣹينْتِ تࣺيمࣺيرِ اَتْ اَڪْ جُرٗومْ (905)، دࣷورَ فَاتُ؞ 
\p 
\v 12 ڪࣹنَنْ مࣷومࣹي اَمْ نَ جُرٗومْ ݧَارْ فُڪِّ اَتْ (70)، دࣷورَ جُرْ مَالَلࣹيلْ؞ 
\v 13 مَالَلࣹيلْ جُدُّ نَ، ڪࣹنَنْ دُنْدَاتْ جُرٗومْ ݧࣹتِّ تࣺيمࣺيرِ اَتْ اَڪْ ݧࣹينتّ فُڪّ (840)، اَمَاتْ اَيْ دࣷومْ يُ گٗورْ اَڪْ يُ جِگࣺينْ؞ 
\v 14 ڪࣷنْ ڪࣹنَنْ دُندّ نَ جُرٗومْ ݧࣹينْتِ تࣺيمࣺيرِ اَتْ اَڪْ فُڪّ (910)، دࣷورَ فَاتُ؞ 
\p 
\v 15 مَالَلࣹيلْ نَگْ اَمْ نَ جُرٗومْ بࣹنّ فُڪِّ اَتْ اَڪْ جُرٗومْ (65)، دࣷورَ جُرْ يࣹرࣹدّ؞ 
\v 16 يࣹرࣹدّ جُدُّ نَ، مَالَلࣹيلْ دُنْدَاتْ جُرٗومْ ݧࣹتِّ تࣺيمࣺيرِ اَتْ اَڪْ فَنْوࣹيرْ (830)، اَمَاتْ اَيْ دࣷومْ يُ گٗورْ اَڪْ يُ جِگࣺينْ؞ 
\v 17 ڪࣷنْ مَالَلࣹيلْ دُندّ نَ جُرٗومْ ݧࣹتِّ تࣺيمࣺيرِ اَتْ اَڪْ جُرٗومْ ݧࣹينتّ فُڪّ اَڪْ جُرٗومْ (895)، دࣷورَ فَاتُ؞ 
\p 
\v 18 يࣹرࣹدّ مࣷومࣹي اَمْ نَ تࣺيمࣺيرِ اَتْ اَڪْ جُرٗومْ بࣹنّ فُڪّ اَڪْ ݧَارْ (162)، دࣷورَ جُرْ اࣹنࣷگْ؞ 
\v 19 اࣹنࣷگْ جُدُّ نَ، يࣹرࣹدّ دُنْدَاتْ جُرٗومْ ݧࣹتِّ تࣺيمࣺيرِ اَتْ (800)، اَمَاتْ اَيْ دࣷومْ يُ گٗورْ اَڪْ يُ جِگࣺينْ؞ 
\v 20 ڪࣷنْ يࣹرࣹدّ دُندّ نَ جُرٗومْ ݧࣹينْتِ تࣺيمࣺيرِ اَتْ اَڪْ جُرٗومْ بࣹنّ فُڪّ اَڪْ ݧَارْ (962)، دࣷورَ فَاتُ؞ 
\p 
\v 21 اࣹنࣷگْ مࣷومࣹي، اَمْ نَ جُرٗومْ بࣹنّ فُڪِّ اَتْ اَڪْ جُرٗومْ (65)، دࣷورَ جُرْ مَتُسَلࣹمْ؞ 
\v 22 مَتُسَلࣹمْ جُدُّ نَ، بَ نࣷݒِّ اࣹنࣷگْ تࣷݒّ يࣵلَّ ݧࣹتِّ تࣺيمࣺيرِ اَتْ (300)، اَمَاتْ اَيْ دࣷومْ يُ گٗورْ اَڪْ يُ جِگࣺينْ؞ 
\v 23 ڪࣷنْ اࣹنࣷگْ دُندّ نَ ݧࣹتِّ تࣺيمࣺيرِ اَتْ اَڪْ جُرٗومْ بࣹنّ فُڪّ اَڪْ جُرٗومْ (365)؞ 
\v 24 اࣹنࣷگْ دَفَ تࣷݒّ يࣵلَّ، بَ جࣹڪِّ-جࣹڪِّ گِسࣹيسَتُ ڪࣷ، ندَخْتࣹ يࣵلاَّ ڪࣷ يࣺيگࣹ فَ مࣷومْ؞ 
\p 
\v 25 مَتُسَلࣹمْ مࣷومࣹي اَمْ نَ تࣺيمࣺيرِ اَتْ اَڪْ جُرٗومْ ݧࣹتّ فُڪّ اَڪْ جُرٗومْ ݧَارْ (187)، دࣷورَ جُرْ لࣹمࣹگْ؞ 
\v 26 لࣹمࣹگْ جُدُّ نَ، مَتُسَلࣹمْ دُنْدَاتْ جُرٗومْ ݧَارِ تࣺيمࣺيرِ اَتْ اَڪْ جُرٗومْ ݧࣹتّ فُڪّ اَڪْ ݧَارْ (782)، اَمَاتْ اَيْ دࣷومْ يُ گٗورْ اَڪْ يُ جِگࣺينْ؞ 
\v 27 ڪࣷنْ مَتُسَلࣹمْ دُندّ نَ جُرٗومْ ݧࣹينْتِ تࣺيمࣺيرِ اَتْ اَڪْ جُرٗومْ بࣹنّ فُڪّ اَڪْ جُرٗومْ ݧࣹينتّ (969)، دࣷورَ فَاتُ؞ 
\p 
\v 28 لࣹمࣹگْ نَگْ اَمْ نَ تࣺيمࣺيرِ اَتْ اَڪْ جُرٗومْ ݧࣹتّ فُڪّ اَڪْ ݧَارْ (182)، دࣷورَ جُرْ دࣷومْ جُ گٗورْ؞ 
\v 29 مُ تُدّࣹ ڪࣷ نُوحٍ (مُ فِرِ نࣷفْلاَيْ) ندَخْ دَفَ نࣹ:‏ «ڪِي مࣷو نُيْ تَخَ نࣷيِّوَاتْ، نࣷݒَّلْ نُ ݖِ لِگّࣺييْ يُ مࣹتِّ اَڪْ ݖࣷونࣷيْ مبࣹيُ سُوفْ، سِ اَجِ سَخْ جِ رࣴبّ؞» 
\v 30 نُوحٍ جُدُّ نَ، لࣹمࣹگْ دُنْدَاتْ جُرٗومِ تࣺيمࣺيرِ اَتْ اَڪْ جُرٗومْ ݧࣹينتّ فُڪّ اَڪْ جُرٗومْ (595)، اَمَاتْ اَيْ دࣷومْ يُ گٗورْ اَڪْ يُ جِگࣺينْ؞ 
\v 31 ڪࣷنْ لࣹمࣹگْ دُندّ نَ جُرٗومْ ݧَارِ تࣺيمࣺيرِ اَتْ اَڪْ جُرٗومْ ݧَارْ فُڪّ اَڪْ جُرٗومْ ݧَارْ (777)، دࣷورَ فَاتُ؞ 
\p 
\v 32 نُوحٍ مࣷومࣹي اَمْ نَ جُرٗومِ تࣺيمࣺيرِ اَتْ (500)، دࣷورَ جُرْ سࣹمْ اَڪْ خَمْ اَڪْ يَفࣹتْ؞ 
\c 6 
\s1 يࣵلَّ فَسْ نَ يࣺينࣹ تَسْ اࣵدِّنَ ندَخْ مبࣷنُ نِتْ 
\p 
\v 1 بِ نگَ خَمࣹي نࣹ نِتْ ݧِ تࣵمْبَلِ نَݧࣷو فُلَنْدِوُ ݖِ ڪَوْ سُوفْ، تࣹ اَمْ اَيْ دࣷومْ يُ جِگࣺينْ، 
\v 2 اَيْ گࣷنࣹيْ يࣵلَّ ݧࣷو گِسْ جِگࣺينْ ݧࣹيڪْ سࣹينْ تَارْ، ݧُيْ جࣴلْ ݧِ ݧُ بࣴگّ ݖِ ݧࣷومْ، دࣹفْ لࣹينِ جَبَرْ؞ 
\v 3 اَجِ سَخْ جِ دَلْدِ وَخْ نࣹ:‏ «مَنُمَا بࣵيِّ نِتْ، مُيْ وࣺيࣹي دُنْدࣹ نࣷو، گِ مَ ڪࣷ مَيْ، ندَخْ نِتْ دُ دَرَ لُ دُلْ سُوخِ نࣹينْ، ڪࣷنْ دِنَا لࣹينْ اࣵݒَّلْ دِيرُبْ تࣺيمࣺيرِ اَتْ اَڪْ ݧَارْ فُڪّ (120)؞» 
\p 
\v 4 ݖَ جَمࣷنࣷ يࣷويَ اَڪْ اِتَمْ گَنَّاوْ بَ گࣷنࣹيْ يࣵلَّ يࣷويُ اࣵنْدࣹيڪْ جِگࣺينِ اࣵدِّنَ، بَ اَمْ ݖَ اَيْ دࣷومْ، اَوْ خࣹيتُ ݒࣷنڪَلْ وُ ݧُيْ وَخْ نࣹفِلِمْ مࣷو نࣹڪّࣷونْ ݖِ اࣵدِّنَ؞ ݧࣷو دࣷونْ جࣵمْبَارِ ݖࣷسَانْ، دِيْ گٗورْ ݧُ اَمࣷونْ تُرْ؞ 
\p 
\v 5 اَجِ سَخْ جِ دَفَ گِسْ نࣹ مبࣷنُ نِتْ مࣵگّ نَ لࣷولْ ݖِ بِيرْ اࣵدِّنَ، تࣹ فُ مُ مَنَ تࣷلُّ، لُ بࣷنْ رࣹڪّ لَيْ خِنْتࣹ ݖِ خࣷلَمْ؞ 
\v 6 اَجِ سَخْ جِ نَگْ اَمْ تِيسْ ݖِ خࣷلَمْ، بَ مِتِتْلُ لِ مُ سࣵڪّࣷونْ نِتْ ݖِ ڪَوْ سُوفْ؞ 
\v 7 اَجِ سَخْ جِ دَلْدِ نࣹ:‏ «دِنَا فَرْ ݖِ ڪَوْ سُوفْ دࣷومْ آدَمَ يِ مَ سࣵڪّ، نِتْ اَڪْ جُرْ، لُيْ رَامْ اَڪْ لُيْ نَاوْ، ندَخْ مِتِتْلُ نَا لِ مَ لࣹينْ سࣵڪّ؞» 
\v 8 وَايࣹ فࣹڪّ نَ اَجِ سَخْ جِ خࣷولْ نُوحٍ بࣴتِ يࣴرْمَنْدࣹ؞ 
\ms اَسْڪَنُ نُوحٍ 
\mr (سَارْ 6‏.9—9‏.29) 
\p 
\v 9 اَسْڪَنُ نُوحٍ مࣷويْ لِي؞ نُوحٍ نِتْ ڪُ جُبْ لَ وࣷونْ، دِ ڪُ مَتْ ݖِ بِيرْ نِتْ ݧِ مُ بࣷڪَّلْ جَمࣷنࣷ، تࣹ دِ ڪُ تࣷݒّ يࣵلَّ؞ 
\v 10 نُوحٍ نَگْ اَمࣷونْ نَ ݧࣹتِّ دࣷومْ يُ گٗورْ:‏ سࣹينِ تُرْ دِ سࣹمْ، خَمْ اَڪْ يَفࣹتْ؞ 
\p 
\v 11 بࣷوبَ فࣹڪّ نَ اࣵدِّنَ يࣵقُ، تࣹ فࣹيسْ اَڪْ اَيْ، يࣵلَّ تࣹگْ ݖِ بࣴتَمْ؞ 
\v 12 يࣵلَّ گِسْ نࣹ اࣵدِّنَ يࣵقُ نَ، ندَخْتࣹ جࣴفِ ݧࣺݒَّ بࣷڪّ ݧَاوْ فِ ڪَوْ سُوفْ؞ 
\p 
\v 13 بَ مُ ڪࣷ دࣹفࣹي يࣵلَّ نࣹ نُوحٍ:‏ «دࣷگَلْ نَا نࣹ دِنَا بࣷولࣹ فَاتْ مبࣷولࣹمْ بࣷرࣷومْ بَڪَّنْ، ندَخْتࣹ اَيُ نِتْ دَجَلْ نَ ڪَوْ سُوفْ؞ دِنَا لࣹينْ بࣷولࣹ اَڪْ لِ ݖِ اࣵدِّنَ، فَاگَاگَلْ؞ 
\p 
\v 14 «يَوْ نَگْ وُتَلْ دࣺنڪُ سِݒَّرْ، يࣹتَّلْ ݖِ سَ بࣷݒّ گَالْ گُ مَگْ؛ نگَ سࣵڪّ ݖِ اَيْ نࣺيگْ، تࣹ دِوْ ڪࣷ ڪࣷلْتَارْ بِيرْ اَڪْ بِتِ؞ 
\v 15 نِ نگَ ڪࣷيْ دࣹفَرࣹ نِي لَ:‏ نَ گُدَّايُ گَالْ گِ دِ ݧࣹتِّ تࣺيمࣺيرِ خَسَبْ، يَاتُوَايْ بِ دِ جُرٗومْ فُڪِّ خَسَبْ، تَخَوَايْ بِ دِ فَنْوࣹيرِ خَسَبْ؞ 
\v 16 يࣹتَّلْ مبَارْ، مُ ڪࣷ تِيمْ، تࣹ نگَ اࣵگَّلࣹ گَالْ گِ، بࣵيِّ لُ تࣷلّࣷوڪْ خَسَبْ دِگَّنْتࣹ ڪࣺمࣺجْ يِ اَڪْ مبَارْ مِ؞ سࣵڪَّلْ ڪࣷ بُنتّ ݖِ وࣹتْ گِ، تࣹ سࣺدَّلࣹ ڪࣷ ݧࣹتِّ نࣺيگْ يُ تࣹگْلࣷو، بࣹنّ ݖِ سُوفْ، بࣹنّ ݖِ دِگّ بِ اَڪْ بࣹنّ ݖِ ڪَوْ؞ 
\p 
\v 17 «مَا نگِ نِي دِ اِنْدِ مبࣴنُّ ندࣷخْ ݖِ ڪَوْ سُوفْ، مُ فَرْ لࣺݒّ لُيْ دُندّ لُ اَسَمَانْ تِيمْ؛ تࣹ لࣺݒّ لُ نࣹڪّ ݖِ ڪَوْ سُوفْ دِنَ دࣹي؞ 
\v 18 وَايࣹ دِنَا فَسْ \w ڪٗلّࣴرࣹ|ڪٗلّࣴرࣹ گ-:‏\w* اَڪْ يَوْ، نگَ دُگّ ݖِ گَالْ گِ، يَاڪْ سَيْ دࣷومْ اَڪْ سَ سࣷخْنَ اَڪْ سَيْ سࣷخْنَيْ دࣷومْ؞ 
\v 19 تࣹ خࣹيتِ رَبْ يࣺݒّ نَنگَ ݖِ دُگَلْ ݧَارْ ݖِ گَالْ گِ، وُ ݖِ نࣹڪّ، نگَ دࣹفْ ڪࣷ گٗورْ اَڪْ جِگࣺينْ؛ سُ ڪࣷ دࣹفࣹي نگࣹينْ اࣵندّ مُݖّ؞ 
\v 20 خࣹيتُ ݒِݖّ وُ ݖِ نࣹڪّ اَڪْ خࣹيتُ بࣵيِّمَ وُ ݖِ نࣹڪّ اَڪْ وࣺݒّ خࣹيتُ رَبْ وُيْ رَامْ ݖِ سُوفْ، دِنَ دࣹفْ ݧَارْ، ݧࣴوْ ݖِ يَوْ، بَ رَوْ؞ 
\v 21 سࣵڪَّلْ ݖِ بࣺݒّ خࣹيتُ دُندّ، دࣹنݖّ، نگࣹينْ بࣷڪّ دُنْدࣹ؞» 
\p 
\v 22 نࣷونُ لَ نُوحٍ دࣹفْ؞ لࣺݒّ لُ ڪࣷ يࣵلَّ سَنتّ، دࣹفْ نَ ڪࣷ؞ 
\c 7 
\s1 يࣵلَّ مُسَلْ نَ نُوحٍ ݖِ مبࣴنّ مِ 
\p 
\v 1 گَنَّاوْ بَ لࣷولُ اَمࣹي اَجِ سَخْ جِ دَفَ وَخْ نُوحٍ نࣹ ڪࣷ:‏ «دُگَّلْ ݖِ گَالْ گُ مَگْ گِ، يَاڪْ سَ نجَبࣷوتْ گࣺݒّ، ندَخْتࣹ نِتِ جَمࣷنࣷ جِي، يَوْ رࣹڪّ لاَ ݖِ گِسْ، نگَ جُبْ نِ مَ ڪࣷ بࣴگّࣹ؞ 
\v 2 خࣹيتِ رَبْ يُ سࣹتْ\f + \fr 7‏.2 \fk رَبْ يُ سࣹتْ \ft ݧࣷو دِ رَبْ، يِ يࣵلَّ نَنگُ، ݧُ سَرْخَلْ ڪࣷ، مَانَامْ يُ سࣹلّ يِ؞ \f* يࣺݒّ يٗبَّالࣹ ݖِ جُرٗومْ ݧَارْ يُ گٗورْ اَڪْ جُرٗومْ ݧَارْ يُ جِگࣺينْ، اَڪْ ݧَارْ ݖِ خࣹيتِ رَبْ يِ سࣹتُلْ، تࣹ ݧُيْ گٗورْ اَڪْ جِگࣺينْ؞ 
\v 3 تࣹ اِتْ خࣹيتُ ݒِݖّ مُ نࣹڪّ يٗبَّالࣹ ݖِ جُرٗومْ ݧَارْ يُ گٗورْ اَڪْ جُرٗومْ ݧَارْ يُ جِگࣺينْ، نگِرْ سࣹينْ خࣹيتْ بَݧَ فࣹيْ ݖِ ڪَوْ سُوفْ؞ 
\v 4 ندَخْ ڪَتْ لِ فࣹيڪْ جُرٗومْ ݧَارِ فَنْ دِنَا وࣵݖّࣹ تَوْ ݖِ ڪَوْ سُوفْ دِيرُ ݧࣹينتّ فُڪِّ گُدِّ اَڪْ ݧࣹينتّ فُڪِّ بࣴݖّࣴگْ، بَ فَرْ ݖِ اࣵدِّنَ مبࣷولࣹمْ مبِنْدࣹيفْ مُ مَ سࣵڪّ؞» 
\v 5 نُوحٍ دَلْدِ دࣹفْ لَ ڪࣷ اَجِ سَخْ جِ سَنتّ لࣺݒّ؞ 
\p 
\v 6 بِ مبࣴنّ مِيْ ݧࣴوْ ݖِ اࣵدِّنَ، بࣷوبَ فࣹڪّ نَ نُوحٍ اَمْ جُرٗومْ بࣹنِّ تࣺيمࣺيرِ اَتْ؞ 
\v 7 نُوحٍ دُگّ نَ ݖَ گَالْ گَ، اࣵندّ اَڪْ اَيْ دࣷومَمْ اَڪْ سࣷخْنَامْ اَڪْ سࣷخْنَيْ دࣷومَمْ يَ، نگِرْ مُݖّ ݖَ ندࣷخُ مبࣴنّ مَ؞ 
\v 8 رَبْ يُ سࣹتْ يِ اَڪْ يِ سࣹتُلْ اَڪْ ݒِݖّ يِ اَڪْ يِيْ رَامْ 
\v 9 اࣵندّ نَݧُ اَڪْ نُوحٍ، دُگّ ݖَ گَالْ گَ، دࣹفْ ݧَارْ-ݧَارْ، گٗورْ اَڪْ جِگࣺينْ، نِ ڪࣷ يࣵلَّ سَنْتࣹ نُوحٍ؞ 
\v 10 بَ جُرٗومْ ݧَارِ فَنْ وࣺيࣹي نَگْ، ندࣷخُ مبࣴنّ مَ اَگْسِ ݖِ ڪَوْ سُوفْ؞ 
\p 
\v 11 اَتْ مَ نُوحٍ اَمࣹي جُرٗومْ بࣹنِّ تࣺيمࣺيرِ اَتْ، ݖَ فُڪِّ فَنْ يَ اَڪْ جُرٗومْ ݧَارْ ݖَ ݧَارࣹيلُ وࣹيرْ وَ، ڪࣹرَ لَ بࣴتِ ندࣷخْ يَ نࣹ جࣵيّ، جٗگࣹ خٗوتࣹيْ گࣺيجْ، بُنْتِ ندࣷخِ اَسَمَانْ نࣹ ڪُلْبࣺتْ، مُ نࣹ يُرࣹيتْ، 
\v 12 تَوْ بِيْ سࣷتِّڪُ ݖِ سُوفْ دِيرُ ݧࣹينتّ فُڪِّ گُدِّ اَڪْ ݧࣹينتّ فُڪِّ بࣴݖّࣴگْ؞ 
\p 
\v 13 ڪࣹرࣷوگْ بࣺسْ بࣷوبُ لَ نُوحٍ اࣵندّ اَڪِ دࣷومَمْ يُ گٗورْ، سࣹمْ اَڪْ خَمْ اَڪْ يَفࣹتْ، اَڪْ سࣷخْنَامْ اَڪْ ݧࣹتِّ سࣷخْنَيْ دࣷومَمْ يࣷويُ، ݧُ دُگّ ݖَ گَالْ گَ، 
\v 14 اࣵنْدَنْدࣷوڪْ رَبُ اࣵلّ يࣺݒّ، لُ ݖِ نࣹڪّ اَڪْ وِرْگࣷومْ، اَڪْ جُرْ گࣺݒّ، لُ ݖِ نࣹڪّ اَڪْ وِرْگࣷومْ، اَڪْ لࣺݒّ لُيْ رَامْ ݖِ ڪَوْ سُوفْ، لُ ݖِ نࣹڪّ اَڪْ وِرْگࣷومْ، اَڪْ لࣺݒّ لُيْ نَاوْ، لُ ݖِ نࣹڪّ اَڪْ وِرْگࣷومْ، مُيْ ݒِݖّ مبَا بࣷرࣷومِ لاَفْ؞ 
\v 15 لࣺݒّ لُيْ بࣷرࣷومْ بَڪَّنْ دࣹفْ نَ ݧَارْ-ݧَارْ، اࣵندّ اَڪْ نُوحٍ، دُگّ ݖَ گَالْ گَ، 
\v 16 مبࣷولࣹمْ خࣹيتُ مبِنْدࣹيفْ رࣹڪّ، دِ گٗورْ اَڪْ جِگࣺينْ، نِ ڪࣷ ڪࣷ يࣵلَّ سَنْتࣹ؞ ݖِ ڪَوْ لࣷولُ اَجِ سَخْ جِ نࣹ رࣵݒّ بُنْتُ گَالْ گِ، گَنَّاوْ بِ نُوحٍ دُگّࣹي؞ 
\p 
\v 17 مبࣴنّ مَ نَگْ دِ وَلْ ݖِ اࣵدِّنَ دِيرُ ݧࣹينتّ فُڪِّ فَنْ؞ ندࣷخْ يَ دِ يࣷڪُّ، گَالْ گَيْ جٗگْ، بَ تࣴمبّ، تِيمْ سُوفْ لُ سࣷرࣹ؞ 
\v 18 مَ نگَيْ گࣴنْ دِ يࣷڪُّ، تࣹيْ بَاوَانْ ݖِ ڪَوْ سُوفْ، بَ گَالْ گَ تࣴمبّ، دِ دࣹمْ ݖَ ڪَوْ ندࣷخْ مَ؞ 
\v 19 ندࣷخْ مَ دِ وَلَنگَانْ، بَ مࣴدّ تُندّ يُ ڪَوࣹ يَ فࣺݒّ فُ اَسَمَانْ تِيمْ؞ 
\v 20 مُيْ يࣷڪُّ، دِ يࣷڪُّ، بَ گࣴنَ ڪَوࣹ تُندّ يَ لُ مَتْ فُڪِّ خَسَبْ اَڪْ جُرٗومْ؞ 
\p 
\v 21 مبࣷولࣹمْ مبِنْدࣹيفْ مُ دَانْ دࣷخْ ݖِ ڪَوْ سُوفْ دࣹي نَ ݖَ؞ ݒِݖّ يِ اَڪْ جُرْ گِ اَڪْ رَبِ اࣵلّ يِ اَڪْ لࣺݒّ لُيْ رَامْ ݖِ ڪَوْ سُوفْ دࣹي نَ، ݧࣷومْ اَڪْ نِتْ ݧࣺݒّ؞ 
\v 22 مبࣷولࣹمْ مبِنْدࣹيفْ مُيْ بࣷرࣷومْ بَڪَّنْ ݖِ ڪَوْ سُوفَ بࣷڪّ دࣹي؞ 
\v 23 لُيْ دُندّ ݖِ اࣵدِّنَ دَلْدِ سࣵنڪُ، بَ نِتْ اَڪْ جُرْ اَڪْ لُيْ رَامْ اَڪْ لُيْ نَاوْ— لࣺݒّ لَ اَجِ سَخْ جِ رَافَلْ ݖِ اࣵدِّنَ؞ نُوحٍ رࣹڪَّ دࣹسْ، مࣷومْ اَڪْ ݧَ اࣵنْدࣷونْ اَڪْ مࣷومْ ݖَ گَالْ گَ؞ 
\p 
\v 24 ندࣷخْ مِ نَگْ دِ وَلْ-وَلِ ݖِ ڪَوْ سُوفْ دِيرُبْ تࣺيمࣺيرِ فَنْ اَڪْ جُرٗومْ فُڪّ؞ 
\c 8 
\s1 نُوحٍ گࣺنّ نَ گَالْ گُ مَگْ گَ 
\p 
\v 1 ݖِ بِيرْ لࣷولُ يࣵلَّ بࣵيِّ خࣹلْ نُوحٍ اَڪْ لِ مُ نࣹڪَّلْ ݖِ گَالْ گِ، دِ رَبِ اࣵلّ يِ اَڪْ جُرْ گِ؞ يࣵلَّ دَلْدِ يࣹبَلْ نگࣹلَوْ، مُ وَلْ ڪَوْ سُوفْ، بَ ندࣷخْ يِ وࣵݖّ؞ 
\v 2 بࣴتِ ندࣷخْ يَ ݖَ خٗوتࣹ يَ دَفَ تَخَوْ، بُنْتِ ندࣷخِ اَسَمَانْ تࣴجُ، تَوْ بِ دَلْ؞ 
\v 3 ݖِ ڪَوْ لࣷولُ ندࣷخْ مِ تَا ݖِ سُوفْ دِ وࣵݧِّڪُ؞ بِ تࣺيمࣺيرِ فَنْ يِ اَڪْ جُرٗومْ فُڪّ مَتࣹي نَگْ، ندࣷخْ مَ گࣴنَ نࣺيوْ؞ 
\v 4 بَ جُرٗومْ ݧَارࣹيلُ وࣹيرْ وَ اَمࣹي فُڪِّ فَنْ اَڪْ جُرٗومْ ݧَارْ، گَالْ گَا نگَ تࣹيرࣹجِ تُنْدِ اَرَرَاتْ؞ 
\v 5 ندࣷخْ مَيْ وࣵݧِّڪُ رࣹڪّ بَ ݖَ فُڪّࣹيلُ وࣹيرْ وَ؞ ڪࣹرࣷوگْ بَ فُڪّࣹيلُ وࣹيرْ وَ تࣹرࣷو، ݖَ لَ نجࣷبَّخْتَلِ تُندّ يَ تࣵمْبَلࣹي فࣹيݧْ؞ 
\p 
\v 6 تࣹگْ نَݧُ ݖَ ݧࣹينتّ فُڪِّ فَنْ، نُوحٍ دࣷورَ اُبِّ ݒࣷرࣷخْندࣷلّ، بَ مُ سࣵڪَّلࣷونْ گَالْ گَ، 
\v 7 دَلْدِ يࣹبَلْ اَبْ بَاخࣷݧْ، مُيْ نَاوْ، دِ دࣹمْ اَڪَ دِڪّ، بَ ندࣷخْ مِ فࣹنْدِ ݖِ ڪَوْ سُوفْ؞ 
\v 8 مُ تࣹگْ ݖَ يࣹبَلْ ݒِتَخْ، بَ خَمْ ندَخْ ندࣷخْ مِ ݖِ سُوفْ فࣹرْ نَ؞ 
\v 9 تࣹيوُلْ ݒِتَخْ مَ گِسُلْ فࣹنّ فُ مُ تَگْ، ندَخْ ندࣷخْ مِ مُورْ نَ سُوفْ سࣺݒّ؞ مُ دࣺلْسِ نَگْ فَ مࣷومْ ݖَ گَالْ گَ؞ نُوحٍ تࣵلَّلْ لࣷخࣷومْ، جࣵݒّ ڪࣷ دُگَلْ ݖِ بِيرْ فِ وࣹتَمْ؞ 
\v 10 نࣺگَنْدِڪُ نَ جُرٗومْ ݧَارِ فَنْ، دࣷورَ يࣹبَلاَتْ ݒِتَخْ مَ؞ 
\v 11 بَ مُ دࣺلْسࣹي ݖَ نگࣷونْ، اِنْدَالࣹوُلْ لُ مࣷيْ خࣷبُ اࣷلِوْ وُ تࣷويْ وُ ڪࣹݒّࣹ ݖَ سࣵلّ وَ؞ نُوحٍ خَمْ نࣹ ندࣷخْ مِ تَا وࣷونْ ݖِ سُوفْ، فࣹرْ نَ؞ 
\v 12 مُ نࣺگَتِ جُرٗومْ ݧَارِ فَنْ، بࣵيِّوَاتْ ݒِتَخْ مَ؞ بࣷوبُ يࣷونْ نَگْ دࣺلْسِوَاتُلْ ݖَ مࣷومْ؞ 
\p 
\v 13 اَتْ مَ نُوحٍ اَمࣹي جُرٗومْ بࣹنِّ تࣺيمࣺيرِ اَتْ اَڪْ بࣹنّ، ڪࣹرࣷوگْ بࣹنّ فَنُ وࣹيرْ وَ جࣴڪّ، ندࣷخْ مَ تَا وࣷونْ ݖَ سُوفْ دَلْدِ فࣹنْدِ؞ نُوحٍ اُبِّ ڪُبࣹيرْ گَ، خࣷولْ، بَ گِسْ نࣹ ڪَوْ سُوفْ وࣷوْ نَ؞ 
\v 14 ڪࣹرࣷوگْ ݧَارْ فُڪِّ فَنْ اَڪْ جُرٗومْ ݧَارْ ݖَ ݧَارࣹيلُ وࣹيرْ وَ، ݖَ لَ سُوفْ سِ دࣷورَ وࣷوْ ڪࣷݝّ؞ 
\p 
\v 15 بَ لࣷولُ اَمࣹي يࣵلَّ نࣹ نُوحٍ:‏ 
\v 16 «گࣺنَّلْ گَالْ گِ، يَاڪْ سَ سࣷخْنَ اَڪْ سَيْ دࣷومْ اَڪْ سَيْ سࣷخْنَيْ دࣷومْ؞ 
\v 17 گࣺنّࣹوَالࣹيلْ لࣺݒّ لُيْ خࣹيتُ مبِنْدࣹيفْ مُ نگࣹينْ اࣵنْدَلْ:‏ ݒِݖّ يِ اَڪْ بࣵيِّمَ يِ اَڪْ لُيْ رَامْ، ݧُ فُلَنْدِوُ ݖِ ڪَوْ سُوفْ، دَلْدِ گِيرْ تࣹ بَرࣹ؞» 
\v 18 نُوحٍ دَلْدِ گࣺنّ، مࣷومْ اَڪِ دࣷومَمْ اَڪْ سࣷخْنَامْ اَڪْ سࣷخْنَيْ دࣷومَمْ يَ؞ 
\v 19 رَبِ اࣵلّ يِ اَڪْ لُيْ رَامْ اَڪْ لُيْ نَاوْ اَڪْ لُيْ دࣷخْ ݖِ ڪَوْ سُوفْ—لࣺݒّ گࣺنّࣹ ݖَ گَالْ گَ، لُ ݖِ نࣹڪّ اَڪْ وِرْگࣷومْ؞ 
\p 
\v 20 نَڪَ لَ نُوحٍ گࣺنّ، دَلْدِ سࣵڪَّلْ اَجِ سَخْ جِ \w سَرْخَلُڪَايْ|سَرْخَلُڪَايْ ب-:‏\w*، مࣵگَّلࣹ ڪࣷ ڪࣷ؞ مُ سࣵڪّ نَگْ ݖِ مبࣷولࣹمْ رَبْ وُ ٭سࣹتْ اَڪْ مبࣷولࣹمْ ݒِݖّ مُ سࣹتْ، جࣺبَّلْ يࣵلَّ ݖَ سَرْخَلُڪَايْ بَ، مُيْ ٭\w سَرَخُ رࣹنْدِ-دٗومَلْ|سَرَخْ يِ:‏\w*؞ 
\v 21 ݖِ ڪَوْ لࣷولُ خࣹتُگْ جࣵمّ گِلّࣹي ݖَ سَرَخْ سَ، يࣺيگْ فَ اَجِ سَخْ جَ؞ بࣷوبَ لَ وَخْ ݖِ خࣷلَمْ نࣹ:‏ «دࣷوتُمَ رࣴبّ سُوفْ مُڪّ ندَخْ نِتْ، دࣷونْتࣹ بَ مُيْ ندَوْ لَيْ دَلࣹ خِنْتࣹ لُ ݧَاوْ ݖِ خࣷلَمْ؞ دࣷوتُمَ بࣷولࣹ فࣵدّ مُڪّ لࣺݒّ لُيْ دُندّ، نِي مَ ڪࣷ دࣹفࣹ؞ 
\q1 
\v 22 لِ فࣹيڪْ سُوفْ دِ سُوفْ، 
\q1 مُيْ نجِ وَلَّ نگٗوبْ، 
\q1 سࣹدّ اَڪُ تࣵنگࣷورْ، 
\q1 نَوࣹتْ اِتْ مبَا نࣷورْ، 
\q1 مبَا گُدّࣹيڪْ بࣴݖّࣴگْ، 
\q1 لࣹنّ دُ ݖِ دَڪّ؞» 
\c 9 
\s1 يࣵلَّ فَسْ نَ ڪٗلّࣴرࣹ اَڪْ نُوحٍ 
\p 
\v 1 ݖِ ڪَوْ لࣷولُ يࣵلَّ بَرْڪࣹيلْ نُوحٍ اَڪِ دࣷومَمْ نࣹ لࣹينْ:‏ «گِيرْلࣹينْ تࣹ بَرࣹ، بَ فࣹيسْ اࣵدِّنَ؞ 
\v 2 مبࣷولࣹمْ رَبِ اࣵلّ يِ اَڪْ نجَنَاوِ اَسَمَانْ اَڪْ ندࣴگْمࣹينتّ يِ ݖِ سُوفْ، اَڪْ جࣴنِ گࣺيجْ يࣺݒّ، دِنَݧُ لࣹينْ رَگَلْ لࣷولْ؞ تࣹگْ نَا لࣹينْ ݖِ سࣹينِ لࣷخࣷ؞ 
\v 3 مَنْ نگࣹينَ دُنْدࣹ بࣷرࣷومْ بَڪَّنْ يࣷويُ يࣺݒّ؞ جَگْلࣹيلْ نَا لࣹينْ بِنْدࣹيفْ يࣷويُ يࣺݒّ، نِ مَ لࣹينْ جَگْلࣹيلࣹ وࣷونْ گࣵنݖَخْ؞ 
\p 
\v 4 «وَايࣹ بُلࣹينْ لࣹڪّ يࣵݒّ وُ اࣵندّ اَڪْ دࣹرࣹتْ، ندَخْتࣹ دُنْدَ نگِ ݖِ دࣹرࣹتْ؞ 
\v 5 سࣹينْ دُنْدُ نِتْ اِتَمْ، مُ نگِ ݖِ سࣹينْ دࣹرࣹتْ، ڪࣷنْ ڪَتْ، ڪࣺݒّ ڪُ تُورْ سࣹينْ دࣹرࣹتْ دِنَا ڪࣷ ڪࣷ تࣷݒّ؞ تࣹ اِتْ مَلَ مُ ݖِ رࣹيْ نِتْ دِنَا ڪࣷ ڪࣷ تࣷݒّ، نِ مَيْ تࣷݒّࣹ نِتْ؞ دِنَا تࣷݒّ ڪُ نࣹڪّ دࣹرࣹتُ مࣷرࣷومَمْ؞ 
\q1 
\v 6 ڪُ تُورْ دࣹرࣹتُ نِتْ، 
\q1 نَ نِتْ تُورْ دࣹرࣹتَمْ، 
\q1 ندَخْ ݖِ تَڪّندࣹيرُ بࣷݒَّمْ 
\q1 لَ يࣵلَّ سࣵڪّࣹ نِتْ؞ 
\m 
\v 7 يࣹينْ نَگْ، گِيرْلࣹينْ تࣹ بَرࣹ، فُلَنْدِوُ ݖِ ڪَوْ سُوفْ تࣹ فࣹيسْ ڪࣷ؞» 
\p 
\v 8 يࣵلَّ نَگْ وَخْ نُوحٍ اَڪْ دࣷومَمْ، يِ مُ اࣵنْدَلْ، نࣹ لࣹينْ:‏ 
\v 9 «بࣺسْ نِڪِ تࣹيْ فَسَلْ نَا سَمَ بࣷݒّ \w ڪٗلّࣴرࣹ|ڪٗلّࣴرࣹ گ-:‏\w* سَمَ دِگَّنْتࣹ اَڪْ يࣹينْ اَڪْ سࣹينْ اَسْڪَنْ، 
\v 10 فَسْ ڪࣷ اِتْ سَمَ دِگَّنْتࣹ اَڪْ مبࣷولࣹمْ مبِنْدࣹيفْ مُ نگࣹينْ اࣵنْدَلْ، مُيْ ݒِݖّ اَڪُگْ جُرْ مبَا رَبِ اࣵلّ—لࣺݒّ دَالْ لُ گࣺنَّنْدࣷو اَڪْ يࣹينْ ݖِ گَالْ گِ، دِ لࣺݒّ لُيْ دُندّ ݖِ ڪَوْ سُوفْ؞ 
\v 11 نِ مَيْ فَسࣹيڪْ يࣹينْ ڪٗلّࣴرࣹ نِي لَ:‏ 
\q1 دࣹيسَتُلْ بࣷولࣹ بِنْدࣹيفْ يࣺݒّ، فَاتْ ݖِ مبࣴنّ مُڪّ؞ 
\q1 دُ مࣹنّ مبࣴنّ مُ دࣹيتِ فَاگَاگَلْ اࣵدِّنَ؞» 
\p 
\v 12 يࣵلَّ نࣹيتِ:‏ «ڪٗلّࣴرࣹ گِ مَيْ فَسْ اَڪْ يࣹينْ اَڪْ مبࣷولࣹمْ مبِنْدࣹيفْ مُ اࣵندّ اَڪْ يࣹينْ، دَيْ سَخْ بَ فࣵوّ تࣹ لِيْ مࣵنْدَرْگَامْ مࣷويْ لِي؞ 
\v 13 دࣹفْ نَا سَمَ خࣷنْ ݖِ نِيرْ يِ، مُيْ مࣵنْدَرْگَالْ ڪٗلّࣴرࣹ گِ دࣷخْ سَمَ دِگَّنْتࣹ اَڪْ اࣵدِّنَ؞ 
\p 
\v 14 «سَا سُ مَ دَجَلࣹي نِيرْ يِ ݖِ جَوّ جِ، بَ خࣷنْ گِ فࣹيݧْ ݖِ نِيرْ يِ، 
\v 15 دَمَيْ دَلْدِ خَلاَتَاتْ ڪٗلّࣴرࣹ، گِ مَ فَسْ سَمَ دِگَّنْتࣹيڪْ يࣹينْ اَڪْ مبࣷولࣹمْ خࣹيتِ بِنْدࣹيفْ، سُ ڪࣷ دࣹفࣹي ندࣷخْ دࣷوتُلْ سَبَبْ مبࣴنّ مُيْ فَاگَاگَلْ لࣺݒّ لُيْ دُندّ؞ 
\v 16 خࣷنْ گِ دَيْ نࣹڪّ ݖِ بِيرْ نِيرْ يِ، مَ دِ ڪࣷ گِسْ، دِ خَلاَتْ ڪٗلّࣴرࣹ، گِ مَ فَسْ فࣵوّ، سَمَ دِگَّنْتࣹ، مَنْ يࣵلَّ، اَڪْ مبࣷولࣹمْ خࣹيتُ مبِنْدࣹيفْ مُ نࣹڪّ ݖِ ڪَوْ سُوفْ؞» 
\v 17 ݖِ ڪَوْ لࣷولُ يࣵلَّ نࣹ نُوحٍ:‏ «خࣷنْ گࣷوگُ مࣷويْ مࣵنْدَرْگَالْ سَمَ ڪٗلّࣴرࣹ، گِ مَ فَسْ اَڪْ مبࣷولࣹمْ مبِنْدࣹيفْ مُ نࣹڪّ ݖِ ڪَوْ سُوفْ؞» 
\s1 مبِرُمْ نُوحٍ مَ اَڪِ دࣷومَمْ 
\p 
\v 18 دࣷومِ نُوحٍ يُ گٗورْ، يِ گࣺنّࣹ ݖِ گَالْ گِ، ݧࣷويْ:‏ سࣹمْ، خَمْ اَڪْ يَفࣹتْ؛ خَمْ مࣷويْ بَايُ ڪَنَانْ؞ 
\v 19 ݧࣷوݧُ ݧࣷويْ ݧࣹتِّ دࣷومِ نُوحٍ يُ گٗورْ، تࣹ ݖِ ݧࣷومْ لَ اࣵدِّنَ سࣺݒّ سࣷقِڪࣷو؞ 
\p 
\v 20 نُوحٍ اَبْ بࣹيْڪَتْ لَ وࣷونْ؞ مُ نࣹڪّ نَگْ ݖِ نجࣴمْبَتُمْ رࣹسࣹݧْ؞ 
\v 21 مُ اَمْ بࣺسْ مُ نَانْ بِيݧْ، بَ مࣵنْدِ، تࣴدّ ݖِ خَيْمَامْ، دَلْدِ سࣵگَّنُ؞ 
\p 
\v 22 بَ لࣷولُ اَمࣹي خَمْ، بَايُ ڪَنَانْ، گِسْ ݖࣺرِ بَايَمْ، گࣺنّ وَخِ ڪࣷ سࣹمْ اَڪْ يَفࣹتْ ݖَ بِتِ؞ 
\v 23 سࣹمْ اَڪْ يَفࣹتْ اࣵندّ، جࣴلْ مَلاَنْ، تࣹگْ ڪࣷ ݖِ سࣹينِ مبَگّ، دࣷخࣹ گَنَّاوْ بَ اَگْسِ، دࣷورَ سࣵنگّ سࣹينْ ݖࣺرِ بَايْ؞ دَݧࣷو دُمّٗويُ، بَ گِسُݧُ سࣹينْ ݖࣺرِ بَايْ؞ 
\p 
\v 24 مࣵنْدِتࣹ مَ گِيفْ، نُوحٍ يࣹوُّ، دَلْدِ يࣺگْ نِ خَلࣹ بِ دࣹفْ اَڪْ مࣷومْ؞ 
\v 25 بَ مُ ڪࣷ دࣹفࣹي مُ نࣹ:‏ 
\q1 «يَلْ نَ ڪَنَانْ تࣷرࣷخْ، 
\q1 بَيْ جَامُ جَامِ دࣷومِ ندࣹيَمْ؞» 
\m 
\v 26 مُ دࣹلُّ نࣹ:‏ 
\q1 «ݖَنتّ ݧࣹيلْ نَ اَجِ سَخْ جِ، يࣵلَّيْ سࣹمْ، 
\q1 يَلْ نَ ڪَنَانْ دِبْ جَامَمْ؞ 
\q1 
\v 27 يَلْ نَ يࣵلَّ لَوَلْ اَسْڪَنُ يَفࣹتْ، 
\q1 دࣴعࣴلْ ڪࣷ ݖِ خَيْمَيْ سࣹمْ، 
\q1 تࣹ ڪَنَانْ دِ سࣹينْ جَامْ؞» 
\p 
\v 28 گَنَّاوْ بَ مبࣴنّ مَ وࣺيࣹي، نُوحٍ دُنْدَاتْ نَ ݧࣹتِّ تࣺيمࣺيرِ اَتْ اَڪْ جُرٗومْ فُڪّ (350)؞ 
\v 29 نُوحٍ دُندّ نَ جُرٗومْ ݧࣹينْتِ تࣺيمࣺيرِ اَتْ اَڪْ جُرٗومْ فُڪّ (950)، دࣷورَ فَاتُ؞ 
\c 10 
\ms اَسْڪَنُ دࣷومِ نُوحٍ 
\mr (سَارْ 10‏.1—11‏.9) 
\s1 خࣹيتْ يِ سࣷسࣷو ݖِ دࣷومِ نُوحٍ 
\p 
\v 1 اَسْڪَنُ دࣷومِ نُوحٍ مࣷويْ لِي؞ گَنَّاوْ بَ مبࣴنّ مَ وࣺيࣹي، سࣹمْ اَڪْ خَمْ اَڪْ يَفࣹتْ اَمْ نَݧُ اَيْ دࣷومْ؞ 
\s1 لِ جࣴمْ ݖِ اَسْڪَنُ يَفࣹتْ 
\p 
\v 2 دࣷومِ يَفࣹتْ يُ گٗورْ ݧࣷو دِ:‏ گࣷمࣹيرْ اَڪْ مَگࣷگْ اَڪْ مَدَيْ اَڪْ يَوَانْ اَڪْ تُبَلْ اَڪْ مࣹسࣹگْ اَڪْ تِرَاسْ؞ 
\v 3 دࣷومِ گࣷمࣹيرْ يُ گٗورْ ݧࣷو دِ اَسْڪࣹنَسْ، رِفَاتْ اَڪْ تࣷگَرْمَ؞ 
\v 4 دࣷومِ يَوَانْ يُ گٗورْ ݧࣷو دِ اࣹلِسَ اَڪْ تَرْسِسْ اَڪْ ڪِتِمْ اَڪْ دࣷدَنِمْ؞ 
\v 5 ݧِ سࣷسࣷو ݖِ ݧࣷومْ ݧࣷو لَوْ ݖَ وࣵلاَّ گࣺيجْ، مࣹݧّ نَگْ اَيْ خࣹيتْ ݖِ سࣹينِ سُوفْ، خࣹيتْ وُ ݖِ نࣹڪّ اَڪْ لࣵڪَّمْ، دࣹفْ اِتْ اَيْ لࣵنگّ ݖِ سࣹينْ بِيرِ خࣹيتْ؞ 
\s1 لِ جࣴمْ ݖِ اَسْڪَنُ خَمْ 
\p 
\v 6 دࣷومِ خَمْ يُ گٗورْ ݧࣷو دِ:‏ ڪُوسْ اَڪْ مِسْرَيِمْ اَڪْ ݒُوتْ اَڪْ ڪَنَانْ؞ 
\v 7 دࣷومِ ڪُوسْ يُ گٗورْ ݧࣷو دِ سࣹبَ اَڪْ اَوِلَ اَڪْ سَبْتَ اَڪْ رَامَ اَڪْ سَبْتࣹڪَ؞ دࣷومِ رَامَ يُ گٗورْ دِ سَبَ اَڪْ دࣹدَنْ؞ 
\p 
\v 8 ڪُوسْ مࣷو جُرْ نَمْرٗوتْ، ڪِ جࣴڪّ دِ جࣵمْبَارْ جُ سِيوْ ݖِ ڪَوْ سُوفْ، 
\v 9 مُ دࣷونࣷونْ رࣴبّڪَتْ بُ مَگَ مَگْ؞ لࣷولࣷو وَرَلْ ݧُ نَانْ:‏ «مبࣹتࣹ نَمْرٗوتْ، رࣴبّڪَتْ بُ مَگَ مَگْ بَ؞» 
\v 10 دࣴڪّ يِيْ ݒࣺييِ نگُورَمْ ݧࣷو دِ:‏ بَبࣹلْ اَڪْ اࣹرࣹگْ اَڪْ اَڪࣵدّ اَڪْ ڪَلْنࣹ، گِ ݖِ رࣺيوُ سِنࣹيَارْ؞ 
\v 11-12 ݖَ رࣺيوْ مࣷومَ لَ نَمْرٗوتْ جٗگࣹ دࣹمْ اَسُرْ، سَنݖّ دࣴڪّ بُ مَگْ بࣷوبࣹي دِ نِنِوْ، اَڪْ دࣴڪّ يࣷويࣹي دِ رࣹيࣷبࣷتْ اِرْ اَڪْ ڪَلَ، بَ رࣹسࣹنْ، گِ ݖِ دِگَّنْتࣹ نِنِوْ اَڪْ ڪَلَ؞ (/سَنݖّ نِنِوْ اَڪْ دࣴڪّ يࣷويࣹي دِ رࣹيࣷبࣷتْ اِرْ اَڪْ ڪَلَ، بَ رࣹسࣹنْ، گِ ݖِ دِگَّنْتࣹ نِنِوْ اَڪْ ڪَلَ، دࣴڪّ بُ مَگْ بِ)؞ 
\p 
\v 13 مِسْرَيِمْ نَگْ مࣷويْ مَامِ لُدّࣹينْ ݧِ اَڪْ اَنَمࣹينْ ݧِ اَڪْ لࣹيَبࣹينْ ݧِ اَڪْ نَفْتُيࣹينْ ݧِ 
\v 14 اَڪْ ݒَتَرُسࣹينْ ݧِ اَڪْ ڪَسْلُيࣹينْ ݧِ، ݧࣷوݧࣹي وَا فِلِسْتِ سࣷقِڪࣷو؛ اَڪْ اِتْ ڪَفْتࣷرࣹينْ ݧِ؞ 
\p 
\v 15 ڪَنَانْ مࣷو تَاوْلࣷو سِدࣷنْ، تࣹگْ ݖَ اࣹتّ؞ 
\v 16 ڪَنَانْ مࣷويْ مَامُ يࣹبُسࣹينْ ݧِ اَڪْ اَمࣷرࣹينْ ݧِ اَڪْ گِرْگَسࣹينْ ݧِ؞ 
\v 17 مࣷويْ مَامُ اࣹوࣹينْ ݧِ اَڪْ اَرْڪࣹينْ ݧِ اَڪْ سِنࣹينْ ݧِ؞ 
\v 18 مࣷويْ مَامُ اَرْوࣵدّࣹينْ ݧِ اِتْ اَڪْ سࣹمَرࣹينْ ݧِ اَڪْ اَمَتࣹينْ ݧِ؞ لَ ݖَ تࣹگُ لࣵنگِ ڪَنَانْ تَسَارࣷو؞ 
\v 19 ڪࣹمُ سُوفَسْ ڪَنَانࣹينْ ݧَ، مُ نگِ تࣵمْبَلࣹي سِدࣷنْ، جَارْ وࣹتِ گࣹرَرْ، دࣹمْ بَ گَسَ، وُتِ سࣷدࣷمْ اَڪْ گࣷمࣷرْ اَڪْ اَتْمَ اَڪْ ݖࣹبࣷيِمْ، دَلْدِ تࣹيرِ لࣹسَ؞ 
\p 
\v 20 ݧࣷوݧُ ݧࣷويْ اَسْڪَنِ خَمْ، اَسْڪَنْ وُ ݖِ نࣹڪّ اَڪْ لࣵنگَمْ اَڪْ لࣵڪَّمْ، دِ اَيْ خࣹيتْ ݖِ سࣹينِ رࣺيوْ؞ 
\s1 لِ جࣴمْ ݖِ اَسْڪَنُ سࣹمْ 
\p 
\v 21 سࣹمْ، مِيْ مَگُ يَفࣹتْ، جُرْ نَ مࣷومْ اِتَمْ اَيْ دࣷومْ يُ گٗورْ؞ مࣷويْ مَامِ اࣹبࣹرْ اَڪْ اَسْڪَنَمْ؞ 
\v 22 دࣷومِ سࣹمْ يُ گٗورْ ݧࣷو دِ:‏ اࣹلَمْ اَڪْ اَسُرْ اَڪْ اَرْݒَگْسࣵدّ اَڪْ لُدّ اَڪْ اَرَمْ؞ 
\v 23 گٗورْ ݧِ اَرَمْ جُرْ ݧِي لَ:‏ اُݖّ اَڪْ خُولْ اَڪْ گࣹتࣹرْ اَڪْ مَاسْ؞ 
\v 24 اَرْݒَگْسࣵدّ جُرْ سࣹلَ، سࣹلَ جُرْ اࣹبࣹرْ؞ 
\v 25 اࣹبࣹرْ مࣷومْ، جُرْ ݧَارِ دࣷومْ يُ گٗورْ، ڪࣹنّ ڪِ تُدّ ݒࣹلࣹگْ (مُ فِرِ سࣺدَّلِڪࣷو)، ندَخْتࣹ ݖِ جَمࣷنࣷومْ اࣵدِّنَ دَفَ سࣺدَّلِڪࣷو وࣷونْ؞ رَڪُّ ݒࣹلࣹگْ جُ گٗورْ مࣷويْ يࣷگْتَانْ؞ 
\p 
\v 26 يࣷگْتَانَ جُرْ اَلَمࣷدࣵدّ اَڪْ سࣹلࣹفْ اَڪْ اَسَرْمَوࣹتْ اَڪْ يࣹرَ 
\v 27 اَڪْ اَدࣷرَمْ اَڪْ اُسَلْ اَڪْ دِگْلَ 
\v 28 اَڪْ اࣷبَلْ اَڪْ اَبِمَيࣹلْ اَڪْ سَبَ 
\v 29 اَڪْ اࣷفِرْ اَڪْ اَوِلَ اَڪْ يࣷبَبْ؞ ݧࣷوݧُ ݧࣺݒّ دِ دࣷومِ يࣷگْتَانْ يُ گٗورْ؞ 
\v 30 ݧَ نگَ دࣴڪّࣷونْ ݖَ وࣵلُّ مࣹسَ، گَ وُتِ سࣹفَرْ، دِ دِيوَانُ تُندّ يَ ݖَ ݒࣹنڪُ؞ 
\p 
\v 31 ݧࣷوݧࣷو اَسْڪَنࣷو ݖِ سࣹمْ، اَسْڪَنْ وُ ݖِ نࣹڪّ اَڪْ لࣵنگَمْ اَڪْ لࣵڪَّمْ، دِ اَيْ خࣹيتْ ݖِ سࣹينِ رࣺيوْ؞ 
\p 
\v 32 لࣵنگِ دࣷومِ نُوحٍ يُ گٗورَ نگࣷوگُ، لࣵنگّ گُ نࣹڪّ اَڪْ اَسْڪَنَمْ، ݧُ دِيْ خࣹيتْ؞ ݖِ ݧࣷومْ لَ خࣹيتْ يࣺݒّ جٗگࣹ تَسَارࣷو ݖِ ڪَوْ سُوفْ، گَنَّاوْ بَ مبࣴنّ مَ وࣺيࣹي؞ 
\c 11 
\s1 يࣵلَّ سَفَانْ نَ لࣵڪُّ اࣵدِّنَ، مُ جَخَسࣷو 
\p 
\v 1 ݖَ ندࣷورْتࣹ لَ نَگْ وَا اࣵدِّنَ سࣺݒَّ بࣷڪّࣷونْ وࣹنّ لࣵڪّ، سࣹينِ وَخْ دِ بࣹنّ؞ 
\v 2 بِ نِتْ ݧِ تࣷخࣷو، جࣴمْ ݒࣹنڪُ، دَݧࣷو گِسْ اَگْ جࣷورْ ݖِ رࣺيوُ سِنࣹيَارْ، ݧُ سَنݖّ فَ؞ 
\v 3 ݧُ نࣹ:‏ «اَيْݖَ نُ دࣹفَرْ اَيْ مٗولْ يُ ݧُ لَڪّ ݖِبْ تَالْ، بَ مُ ݧࣷرْ؞» ݖِ ڪَوْ لࣷولُ ݧُ دࣹفْ مٗولْ يَ دࣷجِ تَبَخْ، تَقَلࣹي ڪࣷ ڪࣷلْتَارْ، 
\v 4 دَلْدِ نࣹ:‏ «اَيْݖَ نُ تَبَخْ اَبْ دࣴڪّ بُ تَاخْ مَ بࣴتّ اَسَمَانْ؛ ڪࣷنْ دِنَنُ اَمْ وࣷيْ، تࣹ دُنُ تَسَارࣷو ݖِ ڪَوْ سُوفْ؞» 
\p 
\v 5 بَ ݧُ نࣷݒّࣹي اَجِ سَخْ جِ وࣵݖّ، خࣷولْسِ دࣴڪّ بِ اَڪْ تَاخْ، مِ دࣷومْ آدَمَ يِ تَبَخْ؞ 
\v 6 اَجِ سَخْ جِ دَ نࣹ:‏ «سُ ݧُ تࣵمْبَلࣹي نِي، دِ مࣹنّ مبࣷولࣷو تࣹ بࣷڪّ وࣹنّ لࣵڪّ، ڪࣷنْ دَرَ دࣷوتُ لࣹينْ تࣴ؞ 
\v 7 اَيْݖَ نُ وࣵݖّ، سَفَانْ سࣹينْ لࣵڪّ، بَ دࣷوتُݧُ دࣺگّࣷو؞» 
\p 
\v 8 بَ لࣷولُ اَمࣹي اَجِ سَخْ جِ جࣴلࣹ لࣹينْ فࣷوفَ، تَسَارࣹ لࣹينْ ݖِ ڪَوْ سُوفْ سࣺݒّ، ݧُ يࣹمَلࣹ فَ دࣴڪّ بَ ݧُ دࣷونْ تَبَخْ؞ 
\v 9 لࣷولࣷو تَخْ ݧُ تُدّࣹ دࣴڪّ بَ بَبࣹلْ (مُ فِرِ سَفَانْ)، ندَخْ فࣷوفَ لَ اَجِ سَخْ جِ سَفَانࣹ لࣵڪُّ اࣵدِّنَ سࣺݒّ، مُ جَخَسࣷو، تࣹ فَ لَ لࣹينْ تَسَارࣹي ݖِ ڪَوْ سُوفْ سࣺݒّ؞ 
\ms اَسْڪَنُ سࣹمْ، مَامُ اِبْرَامْ 
\mr (سَارْ 11‏.10‏-26) 
\p 
\v 10 اَسْڪَنُ سࣹمْ مࣷويْ لِي؞ سࣹمْ اَمْ نَ تࣺيمࣺيرِ اَتْ، دࣷورَ جُرْ اَرْݒَگْسࣵدّ، فࣹڪّ نَ مبࣴنّ مَ وࣹيسْ، بَ مُ اَمْ ݧَارِ اَتْ؞ 
\v 11 اَرْݒَگْسࣵدّ جُدُّ نَ، سࣹمْ دُنْدَاتْ جُرٗومِ تࣺيمࣺيرِ اَتْ (500)، جُرَاتْ اَيْ دࣷومْ يُ گٗورْ اَڪْ يُ جِگࣺينْ؞ 
\p 
\v 12 اَرْݒَگْسࣵدّ اَمْ فَنْوࣹيرِ اَتْ اَڪْ جُرٗومْ، جُرْ سࣹلَ؞ 
\v 13 سࣹلَ جُدُّ نَ، اَرْݒَگْسࣵدّ دُنْدَاتْ ݧࣹينْتِ تࣺيمࣺيرِ اَتْ اَڪْ ݧࣹتّ (403)، جُرَاتْ اَيْ دࣷومْ يُ گٗورْ اَڪْ يُ جِگࣺينْ؞ 
\p 
\v 14 سࣹلَ اَمْ فَنْوࣹيرِ اَتْ، جُرْ اࣹبࣹرْ؞ 
\v 15 اࣹبࣹرْ جُدُّ نَ، سࣹلَ دُنْدَاتْ ݧࣹينْتِ تࣺيمࣺيرِ اَتْ اَڪْ ݧࣹتّ (403)، جُرَاتْ اَيْ دࣷومْ يُ گٗورْ اَڪْ يُ جِگࣺينْ؞ 
\p 
\v 16 اࣹبࣹرْ اَمْ فَنْوࣹيرِ اَتْ اَڪْ ݧࣹينتّ، جُرْ ݒࣹلࣹگْ؞ 
\v 17 ݒࣹلࣹگْ جُدُّ نَ، اࣹبࣹرْ دُنْدَاتْ ݧࣹينْتِ تࣺيمࣺيرِ اَتْ اَڪْ فَنْوࣹيرْ (430)، جُرَاتْ اَيْ دࣷومْ يُ گٗورْ اَڪْ يُ جِگࣺينْ؞ 
\p 
\v 18 ݒࣹلࣹگْ اَمْ فَنْوࣹيرِ اَتْ، جُرْ رࣹوْ؞ 
\v 19 رࣹوْ جُدُّ نَ، ݒࣹلࣹگْ دُنْدَاتْ ݧَارِ تࣺيمࣺيرِ اَتْ اَڪْ جُرٗومْ ݧࣹينتّ (209)، جُرَاتْ اَيْ دࣷومْ يُ گٗورْ اَڪْ يُ جِگࣺينْ؞ 
\p 
\v 20 رࣹوْ اَمْ فَنْوࣹيرِ اَتْ اَڪْ ݧَارْ، جُرْ سࣹرُگْ؞ 
\v 21 سࣹرُگْ جُدُّ نَ، رࣹوْ دُنْدَاتْ ݧَارِ تࣺيمࣺيرِ اَتْ اَڪْ جُرٗومْ ݧَارْ (207)، جُرَاتْ اَيْ دࣷومْ يُ گٗورْ اَڪْ يُ جِگࣺينْ؞ 
\p 
\v 22 سࣹرُگْ اَمْ فَنْوࣹيرِ اَتْ، جُرْ نَخࣷرْ؞ 
\v 23 نَخࣷرْ جُدُّ نَ، سࣹرُگْ دُنْدَاتْ ݧَارِ تࣺيمࣺيرِ اَتْ، جُرَاتْ اَيْ دࣷومْ يُ گٗورْ اَڪْ يُ جِگࣺينْ؞ 
\p 
\v 24 نَخࣷرْ اَمْ ݧَارْ فُڪِّ اَتْ اَڪْ جُرٗومْ ݧࣹينتّ، جُرْ تࣹرَا؞ 
\v 25 تࣹرَا گَنࣹ نَ اࣵدِّنَ، نَخࣷرْ دُنْدَاتْ تࣺيمࣺيرِ اَتْ اَڪْ فُڪّ اَڪْ جُرٗومْ ݧࣹينتّ (119)، جُرَاتْ اَيْ دࣷومْ يُ گٗورْ اَڪْ يُ جِگࣺينْ؞ 
\p 
\v 26 گَنَّاوْ بَ تࣹرَا اَمࣹي جُرٗومْ ݧَارْ فُڪِّ اَتْ، مُ جُرْ اِبْرَامْ اَڪْ نَخࣷرْ اَڪْ اَرَنْ؞ 
\ms اَسْڪَنُ تࣹرَا، بَايُ اِبْرَامْ 
\mr (سَارْ 11‏.27—25‏.11) 
\p 
\v 27 اَسْڪَنُ تࣹرَا مࣷويْ لِي؞ تࣹرَا مࣷويْ بَايُ اِبْرَامْ\f + \fr 11‏.27 \fk اِبْرَامْ \ft مِي:‏ يࣵلَّ دِنَ ڪࣷ مُجَّ تُدّࣹ إِبْرَاهِيمَ؞ سࣹيتَلْ ݖِ 17‏.5؞\f* اَڪْ نَخࣷرْ اَڪْ اَرَنْ؞ اَرَنْ مࣷويْ بَايُ لٗوتْ؞ 
\v 28 گَنَّاوْ لࣷولُ اَرَنْ فَاتُ نَ لُ جِيتُ فَاتُگْ بَايَمْ تࣹرَا، ݖَ رࣺيوْ مَ مُ جُدّࣷو، دِ اُرْ\f + \fr 11‏.28 \fk اُرْ، \ft دࣴڪّ بُ يࣵگّࣷونْ لَ، تࣹ بࣷڪّࣷونْ ݖِ رࣺيوْ، مِ ݧُ تُدّࣹ اِرَاگْ لࣺيگِ؞\f*، دࣴڪُّ ڪَلْدࣹينْ ݧَ؞ 
\v 29 اِبْرَامْ اَڪْ نَخࣷرْ جࣴلْ نَݧُ اَيْ سࣷخْنَ؛ سࣷخْنَسْ اِبْرَامْ تُدّ سَرَيِ، سࣷخْنَسْ نَخࣷرْ دِ مِلْڪَ؞ مِلْڪَ مࣷومُ، مࣷومْ اَڪْ رَڪَّمْ جُ جِگࣺينْ يِسْڪَ، اَرَنْ اَيْ سࣹينْ بَايْ؞ 
\v 30 سَرَيِ مࣷومُ مَسُلࣷونَ اَمْ دࣷومْ تࣹ اِتْ مَنُ ڪࣷ وࣷونَ اَمْ؞ 
\p 
\v 31 مُ اَمْ بࣺسْ تࣹرَا اࣵندّ اَڪْ دࣷومَمْ اِبْرَامْ اَڪْ سࣴتَمْ لٗوتْ، مِ اَرَنْ دِ بَايَمْ، اَڪْ گࣷرࣷومْ سَرَيِ، سࣷخْنَسْ اِبْرَامْ؞ ݧُ بࣷڪّ جٗگࣹ اُرْ گُ ڪَلْدࣹينْ ݧَ، جࣴمْ رࣺيوُ ڪَنَانْ؞ بَ ݧُ دࣹمࣹي بَ ڪَرَنْ، دَلْدِ فَيْ سَنݖّ؞ 
\v 32 تࣹرَا دُندّ نَ ݧَارِ تࣺيمࣺيرِ اَتْ اَڪْ جُرٗومْ (205)، دࣷورَ گࣺنّ اࣵدِّنَ، ݧُ دࣹنݖّ ڪࣷ ڪَرَنْ؞ 
\c 12 
\s1 يࣵلَّ سَنتّ نَ اِبْرَامْ، مُ گࣵدَّايْ 
\p 
\v 1 اَجِ سَخْ جِ مࣷو وَخࣷونْ اِبْرَامْ، نࣹ ڪࣷ:‏ «جٗگࣹيلْ سَمْ رࣺيوْ، جٗگࣹ ݖِ سَيْ بࣷڪّ اَڪْ سَ ڪࣴرْ بَايْ، تࣹ نگَ دࣹمْ ݖَ رࣺيوْ مِ مَ لَيْ وࣷنْ، 
\q1 
\v 2 مَ دࣹفْ لَ نگَيْ ݖࣷسَانَلْ خࣹيتْ وُ يَا، 
\q1 بَرْڪࣹيلْ لَ، 
\q1 مࣵگَّلْ سَ تُرْ، 
\q1 نگَيْ بُنْتُ بَرْڪࣹ؞ 
\q1 
\v 3 ڪُ لَ ݧَانَلْ بَرْڪࣹ، مَ بَرْڪࣹيلْ، 
\q1 ڪُ لَ مٗولُ اِتْ، مَ اَلَگْ، 
\q1 تࣹ خࣹيتِ اࣵدِّنَ يࣺݒّ، 
\q1 ݖِ يَوْ لَݧُيْ بَرْڪࣹيلࣹ؞» 
\p 
\v 4 اِبْرَامْ دَلْدِ دࣹمْ، نَ ڪࣷ ڪࣷ اَجِ سَخْ جِ وَخࣹ وࣷونْ، لٗوتْ تࣷݒّ ݖَ؞ بَ اِبْرَامْ دِ جٗگࣹ ڪَرَنْ، بࣷوبَ اَمْ نَ جُرٗومْ ݧَارْ فُڪِّ اَتْ اَڪْ جُرٗومْ (75)؞ 
\v 5 اِبْرَامْ اࣵندّ اَڪْ سࣷخْنَامْ سَرَيِ اَڪْ لٗوتْ، مِ مُيْ بَايْ بُ ندَوْ ݖِ مࣷومْ؞ مُ يٗبَّالࣹ نَگْ اَلَلْ، جَ مُ دَجَلࣹ جࣺݒّ، اَڪْ جَامْ، يَ مُ جࣴنْدࣹ ڪَرَنْ؞ ݧُ جٗگࣹ فَ، جُبْلُ رࣺيوُ ڪَنَانْ؞ 
\p 
\v 6 بَ ݧُ اَگْسࣹي ڪَنَانْ، اِبْرَامْ دَفَ جࣵلّ ݖَ بِيرْ رࣺيوْ مَ، بَ اࣵگّ بࣺرَبْ بُ سࣹلّ، بَ فࣺيتࣹ اَڪْ سِڪࣹمْ، ݖَ گَرَبْ\f + \fr 12‏.6 \ft خࣹيتُ گَرَبْ لَ گُ ݧُيْ وَخْ تࣹرࣹبࣹنتّ؞\f* گُ مَگْ، گَ ݧُيْ وࣷووࣹ مࣷرࣹ؞ بࣷوبَ فࣹڪّ نَ وَا ڪَنَانَ نگَ وࣷونْ ݖَ رࣺيوْ مَ؞ 
\v 7 ݖِ ڪَوْ لࣷولُ اَجِ سَخْ جِ فࣹيݧُ اِبْرَامْ نࣹ ڪࣷ:‏ «سَ اَسْڪَنْ وِ سࣷقِڪࣷو ݖِ يَوْ لاَيْ جࣷخْ رࣺيوْ مِي؞» اِبْرَامْ نَگْ دَلْدِ تَبَخَلْ اَجِ سَخْ جِ ڪࣷ فࣹيݧُ، اَبْ \w سَرْخَلُڪَايْ|سَرْخَلُڪَايْ ب-:‏\w*؞ 
\p 
\v 8 گَنَّاوْ لࣷولُ مُ جٗگࣹ فَ، جࣴمْ تُندّ، وِ فࣺيتࣹ بࣹتࣹلْ ݒࣹنڪُ، سَمݒّ فَ خَيْمَامْ؛ بࣹتࣹلْ فࣺيتࣹ ڪࣷ سࣷوُ، اَيِ فࣺيتࣹ ڪࣷ ݒࣹنڪُ؞ فࣷوفَ اِتَمْ اِبْرَامْ تَبَخَلْ نَ فَ اَجِ سَخْ جِ سَرْخَلُڪَايْ، تُدّ فَ اَجِ سَخْ جِ، وࣷرْمَالْ ڪࣷ؞ 
\v 9 اِبْرَامْ بࣵيِّڪࣷوتِ فَ، اَوْ يࣷونَمْ، جُبْلُ اࣵلُّبْ نࣹگࣹوْ\f + \fr 12‏.9 \fk اࣵلُّبْ نࣹگࣹوْ:‏ \ft مُ نگَ فࣺيتࣹ ڪَنَانْ بࣴجْ-سَالُمْ، نࣹڪّ ݖَ يࣷونُ مِسْرَ؞ لِ مُيْ تࣹڪِّ مࣷويْ «وࣷوَايْ»؞\f*؞ 
\s1 اِبْرَامْ دࣹمْ نَ رࣺيوُمْ مِسْرَ 
\p 
\v 10 ݖَ جَمࣷنࣷ جࣷوجَ خِيفَ اَمࣷونْ ݖَ رࣺيوْ مَ، بَ تَخْ اِبْرَامْ دࣹمْ رࣺيوُمْ مِسْرَ، تࣷوگِ فَ، ندَخْ خِيفْ بُ مࣹتِّ لَ وࣷونْ؞ 
\v 11 نَڪَ لَيْ جُبْ مِسْرَ، دَلْدِ نࣹ سࣷخْنَامْ سَرَيِ:‏ «دࣺگْلُ مَ، خَمْ نَا نࣹ ڪُ رَفࣹتْ نگَ؞ 
\v 12 بُ لَ وَا مِسْرَ گِسࣹي، دِنَݧُ نࣹ سَمَ سࣷخْنَ نگَ؞ تࣹ دِنَݧُ مَ رࣹيْ، نگَ دࣹسْ؞ 
\v 13 ڪࣷنْ نَگْ نگَلَّ وَخَلْ نࣹ سَمَ جِگࣺينْ نگَ، بَ تَخْ مَ اَمْ جࣵمّ؛ سُ ڪࣷ دࣹفࣹي دࣹيسْ نَ مَ بࣵيِّ، مَ دُندّ، تࣹ دِ لَ ڪࣷ گࣴرࣴمࣹ؞» 
\p 
\v 14 بَ اِبْرَامْ اࣵگّࣹي مِسْرَ، وَا مِسْرَ گِسْ نࣹ جِگࣺينْ جِ مُ اࣵنْدَلْ رَفࣹتْ نَ لࣷولْ؞ 
\v 15 جَرَافِ فِرْعَوْنَ اِتَمْ گِسْ ڪࣷ، دِ ڪࣷ ڪَݧْ ݖَ فِرْعَوْنَ ندَخْ تَارْ بَ، ݧُ دَلْدِ ڪࣷ يٗبُّ ݖَ ڪࣴرْ فِرْعَوْنَ؞ 
\v 16 فِرْعَوْنَ نَگْ تࣷݒَّتࣷو اِبْرَامْ بُ بَاخْ ندَخْ مࣷومْ، ݧُ مَيْ ڪࣷ اَيْ گࣵتّ اَڪْ اَيْ نَگْ، اَيْ مبَامْ يُ گٗورْ، اَڪْ اَيْ جَامْ يُ گٗورْ اَڪْ يُ جِگࣺينْ، اَڪْ اَيْ مبَامْ يُ جِگࣺينْ اَڪِ گِلࣺيمْ؞ 
\p 
\v 17 تࣹيوُلْ اَجِ سَخْ جِ وࣵݖّࣹ ݖَ فِرْعَوْنَ اَڪْ وَا ڪࣴرَمْ جࣵنگࣷرࣷ يُ مࣹتِّ ندَخْ سَرَيِ، سࣷخْنَسْ اِبْرَامْ؞ 
\v 18 فِرْعَوْنَ وࣷولُ اِبْرَامْ نࣹ ڪࣷ:‏ «لِ نگَ مَ دࣹفْ نَگْ؟ لُ تَخْ وَخࣷو مَ نࣹ ڪِي سَ سࣷخْنَ لَ؟ 
\v 19 لُ تَخْ نگَ نࣹ سَ جِگࣺينْ لَ، بَ تَخْ مَ جࣴلْ ڪࣷ، بࣴگّ ڪࣷو دࣹفْ سَمَ جَبَرْ؟ اَيْݖَ، سَ جَبَرَ نگࣷوگْ، فَبَلْ تࣹ نࣹ مࣷتّ!‏» 
\v 20 نَڪَ لَ فِرْعَوْنَ وَخْ لࣷولُ بَ نࣷݒِّ، دَلْدِ سَنتّ اَيْ دَگَمْ، ݧُ گࣺنّࣹ اِبْرَامْ رࣺيوْ مَ، مࣷومْ اَڪْ سࣷخْنَامْ اَڪْ اَلَلَمْ جࣺݒّ؞ 
\c 13 
\s1 اِبْرَامْ اَڪْ لٗوتْ تࣹقَلِڪࣷو نَݧُ 
\p 
\v 1 بِ لࣷولُ اَمࣹي اِبْرَامْ دَفَ جٗگࣹ مِسْرَ، مࣷومْ اَڪْ سࣷخْنَامْ، يٗبَّالࣹ اَلَلَمْ جࣺݒّ، دَلْدِ دࣹمْ ݖَ اࣵلُّبْ نࣹگࣹوْ، لٗوتْ تࣷݒّ ݖَ؞ 
\v 2 اِبْرَامْ نَگْ اَمࣷونْ اَلَلْ جُ بَرࣹ دِگَّنْتࣹ جُرْ، خَالِسْ اَڪْ وُرُسْ؞ 
\v 3 گَنَّاوْ لࣷولُ مُ اَوَتِ يࣷونَمْ، جٗگࣹ اࣵلُّبْ نࣹگࣹوْ، جࣴمْ دࣴڪّ بَ ݧُ نَا بࣹتࣹلْ، دࣹمْ بَ اࣵگّ ݖَ بࣺرَبْ، بَ مُ جࣴڪّࣷونَ سَمݒّ خَيْمَامْ، ݖِ دِگَّنْتࣹ بࣹتࣹلْ اَڪْ اَيِ، 
\v 4 فَ مُ تَبَخࣷونْ اَبْ \w سَرْخَلُڪَايْ|سَرْخَلُڪَايْ ب-:‏\w*؞ اِبْرَامْ نَگْ تُدّ فَ اَجِ سَخْ جِ، وࣷرْمَالْ ڪࣷ؞ 
\p 
\v 5 ݖِ بِيرْ لࣷولُ لٗوتْ، مِ مُ اࣵنْدَلْ، مࣷومْ اِتْ يࣷرْ جُرْ گُ گُدّ اَڪْ گُ گࣵتّ اَڪِ خَيْمَ، 
\v 6 بَ تَخْ خَجَتُݧُ ݖَ رࣺيوْ مَ، ندَخْ سࣹينْ اَلَلْ دَفَ بَرࣹ، بَ مَنَتُݧُ فَا بࣷڪّ دࣴڪّ؞ 
\v 7 لࣷولُ تَخْ سࣵمِّ اِبْرَامْ اَڪْ سࣵمِّ لٗوتْ دِ جࣷتࣹ؞ رَخْ ݖِ دࣷلِّ ڪَنَانࣹينْ ݧِ اَڪْ ݒࣹرِسࣹينْ ݧِ ݧَ نگَ وࣷونْ ݖَ رࣺيوْ مَ؞ 
\p 
\v 8 بَ لࣷولُ اَمࣹي اِبْرَامْ دَ نࣹ لٗوتْ:‏ «وَايْ وَايْ، بُ خُلࣷو اَمْ سَمَ دِگَّنْتࣹيڪْ يَوْ مبَا سَيْ سࣵمّ اَڪْ سَمَيْ سࣵمّ؞ خَنَا دُنُيْ بࣷڪّ نَگْ؟ 
\v 9 خَنَا اࣵلّ بِ نࣹوُلْ يࣵمبّلَݝْ نگَيْ گِسْ؟ نَنْ تࣹقَلِڪࣷو، ڪَيْ؛ بࣷو دࣹمࣹي ݖࣵمّࣷݧْ، مَ دࣹمْ ندِجࣷورْ؛ بࣷو دࣹمࣹي ندِجࣷورْ، مَ دࣹمْ ݖࣵمّࣷݧْ؞» 
\p 
\v 10 بَ مُ وَخࣹي بَ نࣷݒِّ، لٗوتْ دَفَ خࣷولْ، گِسْ جࣷورْ، گِ وࣴرْ دࣹخُ يُرْدَنْ گࣺݒّ، مࣵنْدِ ندࣷخْ؞ ندَخْ لاَتَ اَجِ سَخْ جِيْ تَسْ دࣴڪّ يُ ݧُيْ وَخْ سࣷدࣷمْ اَڪْ گࣷمࣷرْ، اࣵلّ بِ جࣴمْ ݖࣷوَرْ دَفَ نَاتࣷونْ، نِ رࣺيوُمْ مِسْرَ نَاتࣹ، بَ فَفْ مࣹلْ نِ تࣷولُبْ اَجِ سَخْ جَ\f + \fr 13‏.10 \ft تࣷولْ بࣷوبَ مࣷويْ اࣵجَّنَ، فَ يࣵلَّ جࣴڪّࣷونَ دࣴڪَّلْ آدَمَ اَڪْ اَوَ؞\f*؞ 
\v 11 بَ مُ ڪࣷ دࣹفࣹي لٗوتْ تࣵنّ جࣷورُ يُرْدَنْ گࣺݒّ، دَلْدِ تࣷخُ جࣴمْ ݒࣹنڪُ؞ نࣷونُ لَݧُ تࣹقَلِڪࣷو؞ 
\v 12 اِبْرَامْ دࣴڪّࣹ رࣺيوُ ڪَنَانْ، لٗوتْ سَنݖࣹ دࣴڪّ يَ ݖَ جࣷورُ يُرْدَنْ، دَلْدِ تࣷخَلْ خَيْمَامْ، سَمݒّ ڪࣷ سࣷدࣷمْ؞ 
\v 13 وَايࣹ وَا سࣷدࣷمْ ݧُ بࣷنْ لَݧُ وࣷونْ، تࣹ مَنَ مࣷيْ اَجِ سَخْ جِ لࣷولْ؞ 
\s1 دِگࣹبْ اَجِ سَخْ جَ اَڪْ اِبْرَامْ 
\p 
\v 14 گَنَّاوْ بَ لٗوتْ تࣹقَلِڪࣷوڪْ اِبْرَامْ، اَجِ سَخْ جِ وَخْ نَ اِبْرَامْ نࣹ ڪࣷ:‏ «تࣺينَلْ فࣷوفُ نگَ تَخَوْ، تࣹ سࣺينُ بࣴجْ-گࣵنَّارْ اَڪْ بࣴجْ-سَالُمْ اَڪْ ݒࣹنڪࣷوڪْ سࣷوُ، 
\v 15 ندَخْتࣹ رࣺيوْ، مِ نگَيْ گِسْ مࣺݒّ، يَوْ لاَ ڪࣷيْ مَيْ بَ فࣵوّ، يَاڪْ اَسْڪَنْ وِ سࣷقِڪࣷو ݖِ يَوْ؞ 
\v 16 دِنَا لࣹينْ يࣷڪّ، بَ ݧُ تࣷلُّ نِ فࣹݒِّ سُوفْ، بَ فࣹݒِّ سُوفْ گࣴنَ نࣹيخَ وَݧّ سَ اَسْڪَنْ؞ 
\v 17 جٗگَلْ وࣴرْ رࣺيوْ مِ مࣺݒّ، بَ مُ دَجْ، ندَخْ يَوْ لاَ ڪࣷيْ مَيْ؞» 
\p 
\v 18 بَ مُ ڪࣷ دࣹفࣹي اِبْرَامْ سࣹمْݒِ خَيْمَامْ، ݧࣴوْ دَلْ اࣹبْرࣷنْ ݖَ گَرَبْ يُ مَگْ يَ ݖَ تࣷولُبْ مَمْرࣹ، دَلْدِ فَيْ تَبَخَلْ اَجِ سَخْ جِ \w سَرْخَلُڪَايْ|سَرْخَلُڪَايْ ب-:‏\w*؞ 
\c 14 
\s1 اِبْرَامْ وَلُّ نَ لٗوتْ 
\p 
\v 1 ݖَ جَمࣷنࣷيْ اَمْرَفࣹلْ بُورُبْ سِنࣹيَارْ، اَڪْ اَرْيࣷگْ بُورُبْ اࣹلَسَارْ، ڪࣹدࣷرْلَمࣹرْ بُورُبْ اࣹلَمْ، اَڪْ تِدَلْ بُورُبْ گࣷيِمْ، 
\v 2 اࣵندّ نَݧُ، دَلْ ݖِ ڪَوْ ݧࣷومْ بࣹرَ بُورُبْ سࣷدࣷمْ، اَڪْ بِرْسَ بُورُبْ گࣷمࣷرْ، اَڪْ سِنࣹيَبْ بُورُبْ اَتْمَ، اَڪْ سࣹمࣹبࣹرْ بُورُبْ ݖࣹبࣷيِمْ، اَڪْ اِتْ بُورُ دࣴڪّ بَ ݧُيْ وَخْ بࣹلَ، مࣷويْ ݖࣷوَرْ بَ تࣹيْ؞ 
\v 3 ݧࣷوݧࣷو بࣷولࣷو وࣷونْ ݖَ خُرُ سِدِمْ، مࣷويْ گࣺيجُ خࣷرࣷمْ گِ لࣺيگِ؞ 
\v 4 فࣹڪّ نَ دِيرُ فُڪِّ اَتْ اَڪْ ݧَارْ ڪࣹدࣷرْلَمࣹرْ مࣷو لࣹينْ يِلِفࣷونْ، تࣹيوُلْ ݖَ فُڪّࣹيلُ اَتْ مَ اَڪْ ݧࣹتّ ݧُ فِݒُّ؞ 
\p 
\v 5 ݖَ دࣺوࣺنْ سَ ڪࣹدࣷرْلَمࣹرْ اَڪْ بُورْ يَ فَرࣷونْ اَڪْ مࣷومْ، دࣹمْ دࣵقْ رࣹفَيࣹينْ ݧَ ݖَ اَسْتࣹرࣷتْ ڪَرْنَيِمْ، اَڪْ سُسࣹينْ ݧَ ݖَ اَمْ، اَڪْ اࣹمࣹينْ ݧَ ݖَ جࣷورُ ڪِرْيَاتَيِمْ، 
\v 6 اَڪْ اࣷرࣹينْ ݧَ ݖَ سࣹينْ تُندّ وَ ݧُيْ وَخْ سࣹيِرْ؞ دَ لࣹينَ دࣵقْ بَ ݖَ گَرَبُ ݒَرَنْ گُ مَگْ گَ ݖَ وࣹتُ مࣵنْدِݝْ مَ؞ 
\v 7 ݧُ جٗگࣹ فَ نَگْ، وَݧِّڪُ، دࣹمْ اࣹنْ مِسْݒَتْ، دِ ڪَدࣹسْ بَ تࣹيْ، دَلْدِ تࣹگْ مبࣷولࣹمْ رࣺيوُمْ اَمَلࣹگࣹينْ ݧَ تࣵنڪّ، بࣷولࣹ ݖَ سࣷنگّ اَمࣷرࣹينْ ݧَ دࣴڪّ اَسَسࣷنْ تَمَرْ؞ 
\p 
\v 8 ݖِ ڪَوْ لࣷولُ بُورُبْ سࣷدࣷمْ گࣺنّ، مࣷوڪْ بُورُبْ گࣷمࣷرْ اَڪْ بُورُبْ اَتْمَ اَڪْ بُورُبْ ݖࣹبࣷيِمْ اَڪْ بُورُ بࣹلَ، دِ ݖࣷوَرْ بَ تࣹيْ، ݧࣷومْ ݧࣺݒّ دَلْدِ لࣵنگّ، نَرَ خَرࣹ ݖَ خُرُ سِدِمْ، 
\v 9 دِ سࣷتْ ݧࣷومْ ڪࣹدࣷرْلَمࣹرْ بُورُبْ اࣹلَمْ، اَڪْ تِدَلْ بُورُبْ گࣷيِمْ، اَڪْ اَمْرَفࣹلْ بُورُبْ سِنࣹيَارْ، اَڪْ اَرْيࣷگْ بُورُبْ اࣹلَسَارْ؞ ݧࣹينْتِ بُورْ دِ خَرࣹيڪْ جُرٗومْ؞ 
\p 
\v 10 وَايࣹ خُرُ سِدِمْ وࣷووُ دَفَ فࣹيسࣷونْ دࣹلّ اَڪِ ڪࣵمْبِ ڪࣷلْتَارْ؞ بَ مُ ڪࣷ دࣹفࣹي بُورِ سࣷدࣷمْ اَڪْ گࣷمࣷرْ دِ دَوْ، فَرْ دَانُ ݖَ ڪࣵمبّ يَ؞ ݧَ ݖَ دࣹسْ دَوْ بَ ݖَ تُندّ يَ؞ 
\v 11 ݧَ لࣹينْ دࣵقْ نَگْ، جࣴلْ اَلَلُ سࣷدࣷمْ اَڪْ گࣷمࣷرْ يࣺݒّ، نَنگُوَالࣹ سࣹينْ دُندّ بࣺݒّ بࣷولࣹ ݖَ، دَلْدِ دࣹمْ سࣹينْ يࣷونْ؞ 
\v 12 بࣷوبَ لَݧُ يٗبُّ لٗوتْ مَ دࣴڪّ سࣷدࣷمْ، تࣹ اِبْرَامْ دِ بَايَمْ بُ ندَوْ؞ ݖِ بِيرْ لࣷولُ ݧُ يٗبَّالࣹ لِ مُ اَمࣷونْ لࣺݒّ، دࣹمْ؞ 
\p 
\v 13 بَ لࣷولُ خࣹوࣹي، ڪࣹنّ ݖِ ݧِ ݧُ جࣵݒّࣷونْ رࣴݖّ، ݧࣴوْ ݖِ اِبْرَامْ مِيْ اَبْ \w اࣹبْرࣴ|اࣹبْرࣴ:‏\w*، وَخْ ڪࣷ ڪࣷ؞ فࣹڪّ نَ مُ دࣴڪّ ݖَ وࣹتُ گَرَبْ يُ مَگْ يَ وࣷونْ ݖَ تࣷولُبْ مَمْرࣹ، مَ دِبْ اَمࣷرࣹينْ، دِ مبࣷڪّ مُ جࣹگࣹ ݖِ اࣹسْڪࣷلْ اَڪْ اَنࣹرْ، ݧࣷومْ ݧِ دࣷونْ وٗلّࣴرࣹيْ اِبْرَامْ؞ 
\p 
\v 14 بَ اِبْرَامْ دࣺگّࣹي نࣹ جࣵݒّ نَݧُ لٗوتْ مَ مُيْ بَايَمْ بُ ندَوْ، فَ سَا سَ دَا دَجَلࣹ دَگَمْ، يِ جُدّࣷو ڪࣴرَمْ تࣹ تࣷلُّ ݖِ ݧࣹتِّ تࣺيمࣺيرْ اَڪْ فُڪّ اَڪْ جُرٗومْ ݧࣹتّ (318)، ݧُ دࣵقْ بُورْ يَ بَ دࣴڪّ بَ ݧُيْ وَخْ دَنْ؞ 
\v 15 اِبْرَامْ دَفَ خࣵجَّلࣹ مبࣷولࣷومْ، دَلْ ݖِ ڪَوْ بُورْ يَ گُدِّ، دࣵقْ لࣹينْ، تࣷݒّ ݖِ ݧࣷومْ بَ ڪࣷبَ، ݖَ بࣴجْ-گࣵنَّارُ دَمَاسْ؞ 
\v 16 اِبْرَامْ نَگْ دࣺلّࣷوسِ اَلَلْ جَ جࣺݒّ، نَنگُ مبࣷڪَّمْ لٗوتْ، مࣷوڪْ اَلَلَمْ، اَڪْ جِگࣺينْ ݧَ اَڪْ ݧࣹنࣹينْ ݧَ ݧُ جࣵݒّࣷونْ؞ 
\s1 مࣹلْڪِسࣹدࣹگْ ݧَانَلْ نَ اِبْرَامْ بَرْڪࣹ 
\p 
\v 17 گَنَّاوْ بَ اِبْرَامْ دࣵقࣹي ڪࣹدࣷرْلَمࣹرْ اَڪْ بُورْ يَ اࣵنْدࣷونْ اَڪْ مࣷومْ، بَ دࣺلْسِ، بُورُبْ سࣷدࣷمْ دَفَ گࣺنّ، گَتَنْدُ ڪࣷ ݖَ خُرْ وَ ݧُيْ وَخْ سَوࣹ، ݧُ دِ ڪࣷ وࣷووࣹ خُرُ بُورْ بَ تࣹيْ؞ 
\v 18 ݖِ ڪَوْ لࣷولُ مࣹلْڪِسࣹدࣹگْ\f + \fr 14‏.18 \fk مࣹلْڪِسࣹدࣹگْ:‏ \ft مُ نگِ تࣹڪِّ «بُورُ نجُبْتࣹ»؞\f* بُورُبْ سَلࣹمْ، مِ دࣷونْ ٭\w سَرْخَلْڪَتُ|سَرْخَلْڪَتْ ب-:‏\w* يࣵلَّ اَجِ ڪَوࣹ جِ، دَلْدِ ݧࣴوْ، اِنْدِ مبُرُ اَڪْ بِيݧْ؞ 
\v 19 مُ ݧَانَلْ اِبْرَامْ نࣹ ڪࣷ:‏ 
\q1 «يَوْ اِبْرَامْ، يࣵلَّ نَ لَ يࣵلَّ اَجِ ڪَوࣹ جِ بَرْڪࣹيلْ، 
\q1 مࣷومْ مِ سࣵڪّ اَسَمَانْ اَڪْ سُوفْ!‏ 
\q1 
\v 20 وَايࣹ جَارَامَا يࣵلَّ اَجِ ڪَوࣹ جِ، 
\q1 مࣷومْ مِ لَ دُمَالْ سَيْ نࣷونْ!‏» 
\m بَ لࣷولُ اَمࣹي اِبْرَامْ سࣵڪّ فُڪّࣹيلُ لَ مُ لࣴلْ لࣺݒّ، جࣷخْ ڪࣷ؞ 
\p 
\v 21 گَنَّاوْ لࣷولُ بُورُبْ سࣷدࣷمْ وَخْ اِبْرَامْ نࣹ ڪࣷ:‏ «جࣷخْ مَ نِتْ، ݧِ نگَ جࣵݒّ، تࣹ نگَ فَبْ اَلَلْ جِ؞» 
\v 22 اِبْرَامْ نَگْ وَخْ بُورُبْ سࣷدࣷمْ نࣹ ڪࣷ:‏ «مَنْ يࣺڪَّتِ نَا سَمَ لࣷخࣷ، يࣵلَّ اَجِ سَخْ جُ ڪَوࣹ جِ سࣹيدࣹ، مࣷومْ مِ سࣵڪّ اَسَمَانْ اَڪْ سُوفْ، 
\v 23 نࣹي نَا:‏ دُمَ جࣴلْ ݖِ يَوْ دَرَ، دُ ݒُسࣷ، بِ گࣴنَ تُوتْ سَخْ، سُ ڪࣷ دࣹفࣹي دࣷو مَنَ وَخْ نࣹ يَا مَ تَخَ اَمْ اَلَلْ؞ 
\v 24 دُمَ جࣴلْ دَرَ، لُ وࣹيسْ لِ سَمَ نِتْ ݧِ لࣹڪّ بَ نࣷݒِّ اَڪْ سَمَ وࣵلُّ فَرَنْدࣷو يِ، دِ اَنࣹرْ اَڪْ اࣹسْڪࣷلْ اَڪْ مَمْرࣹ، ݧࣷومْ اِتْ، نَݧُ جࣷتْ سࣹينْ وࣵلّ؞» 
\c 15 
\s1 يࣵلَّ فَسْ نَ اَڪْ اِبْرَامْ ڪٗلّࣴرࣹ 
\p 
\v 1 گَنَّاوْ بَ لࣷولُ وࣺيࣹي ڪࣵدُّگْ اَجِ سَخْ جِ دِڪّࣹ نَ اِبْرَامْ وَخْ جِي ݖِ ݒࣹيݧُ، نࣹ ڪࣷ:‏ «يَوْ اِبْرَامْ، بُلْ رَگَلْ دَرَ؛ مَنْ مَايْ سَ ڪِيرَايْ، تࣹ سَ يࣷولْ دِنَ مࣵگّ لࣷولْ؞» 
\v 2 اِبْرَامْ نࣹ ڪࣷ:‏ «بࣷرࣷومْ بِ، يَوْ اَجِ سَخْ جِ، اَنَ لࣷو مَيْ مَيْ نَگْ؟ مَنْ اَوْمَ دࣷومْ سَخْ، تࣹ ڪِ وَرَ دࣷنّ سَمَ اَلَلْ مࣷو دِ اࣹلْيࣹسࣹرْ، مِيْ وَا دَمَاسْ؞» 
\v 3 اِبْرَامْ تࣹگْ ݖَ نࣹ:‏ «مَيࣷو مَ گِيرْ، تࣹ اِتْ جَامْ بُ جُدّࣷو سَمَ ڪࣴرْ مࣷو مَيْ دࣷنّ؞» 
\p 
\v 4 ڪࣵدُّگْ اَجِ سَخْ جِ نَگْ دِڪَّلْ ڪࣷ، نࣹ ڪࣷ:‏ «دُ مࣷومْ مࣷو لَيْ دࣷنّ، وَايࣹ ڪُ سࣷسࣷو ݖِ سَ گࣹݧࣷ مࣷو لَيْ دࣷنّ؞» 
\v 5 لࣷولُ وࣹيسْ اَجِ سَخْ جِ يٗبُّ ڪࣷ ݖِ بِتِ نࣹ ڪࣷ:‏ «خࣷولَلْ اَسَمَانْ، تࣹ وَݧّ بِدِّيوْ يِ، ندࣹگَمْ مَنْ نگَ ڪࣷ؞» مُ دࣹلُّ نࣹ ڪࣷ:‏ «نࣷونُ لَ سَ اَسْڪَنْ دِ تࣷلُّ؞» 
\v 6 اِبْرَامْ نَگْ گࣴمْ اَجِ سَخْ جِ، بَ تَخْ اَجِ سَخْ جِ لِمَلْ ڪࣷ نگࣴمَمْ اَگْ نجُبْ؞ 
\p 
\v 7 گَنَّاوْ لࣷولُ اَجِ سَخْ جِ وَخْ ڪࣷ نࣹ ڪࣷ:‏ «مَنْ مَايْ اَجِ سَخْ جِ لَ گࣺنّࣹي اُرْ، گَ ݖَ ڪَلْدࣹينْ ݧَ، نگِرْ مَيْ لَ رࣺيوْ مِي، نگَ مࣷومْ ڪࣷ؞» 
\v 8 اِبْرَامْ نࣹ ڪࣷ:‏ «يَوْ اَجِ سَخْ جِ سَمَ بࣷرࣷومْ، نَنْ لَ مَيْ وٗورࣹ نࣹ مَا ڪࣷيْ مࣷومْ؟» 
\v 9 اَجِ سَخْ جِ نࣹ ڪࣷ:‏ «اِنْدِلْ مَ وࣴلُّوْ ݧࣹتِّ اَتْ اَڪْ بࣴيُ ݧࣹتِّ اَتْ اَڪْ ڪُويُ ݧࣹتِّ اَتْ، بࣷولࣹ ݖِ ݒِتَخُ اࣵلّ اَڪْ خَتِ مُ ندَوْ؞» 
\v 10 اِبْرَامْ بࣷولࣹ يࣷويُ يࣺݒّ، رࣹيْ، لُ ݖِ نࣹڪّ مُ دَگّ ڪࣷ ݖِ دِگّ بِ، دࣷگْ بُ نࣹڪّ جَنࣷوڪْ مࣷرࣷومْ مَ، وَايࣹ دَگُّلْ ݒِݖّ يَ؞ 
\v 11 بَ مُ ڪࣷ دࣹفࣹي اَيْ تَنْ جٗگࣹ ݖَ، دَلْ ݖَ ڪَوْ يࣵݒّ وَ، اِبْرَامْ نَگْ دࣵقْ لࣹينْ؞ 
\p 
\v 12 بَ جَنتّ بَيْ سࣷ، نگࣴمّࣹنتّ لُ رࣺيَ ڪࣷ جࣵݒّ، تِيتَانگࣹ لُ مَگْ، اࣵندّ اَڪْ لࣴنْدࣴمْ گُ نࣹ ڪࣴرُوسْ، نࣹ مِلِبْ ݖِ ڪَوَمْ؞ 
\v 13 اَجِ سَخْ جِ وَخْ اِبْرَامْ نࣹ ڪࣷ:‏ «دࣺگْلُلْ بُ بَاخْ لِ مَ لَيْ وَخْ:‏ سَ اَسْڪَنْ دِنَݧُ نࣹڪّ اَيْ دࣷخَنْدࣺيمْ ݖِ رࣺيوْ مُ ݧُ مࣷومُلْ، ݧُ دࣹفْ لࣹينِ جَامْ، سࣷنَلْ لࣹينْ دِيرُ ݧࣹينْتِ تࣺيمࣺيرِ اَتْ؞ 
\v 14 وَايࣹ وَا رࣺيوْ مࣷومُ لࣹينْ دِ دࣹفْ اَيْ جَامْ، دِنَا لࣹينْ اࣵتّࣹ؞ گَنَّاوْ لࣷولُ سَ اَسْڪَنْ دِنَ ݖَ گࣺنّ، اࣵندّ اَڪْ اَلَلْ جُ بَرࣹ؞ 
\v 15 يَوْ نَگْ دِنگَ گُدّ فَنْ لࣷولْ، دࣷورَ گࣺنّ اࣵدِّنَ، ݧُ دࣹنݖّ لَ، نگَ فࣹڪِّ سَيْ مَامْ ݖِ جࣵمّ؞ 
\v 16 سَيْ سࣴتْ-سࣴتَاتْ اَيْ دࣺلْسِ فِي بُ سࣹينْ جَمࣷنࣷ جࣷتࣹي، ندَخْتࣹ بࣵڪَّارُ اَمࣷرࣹينْ ݧِ\f + \fr 15‏.16 \fk اَمࣷرࣹينْ ݧِ:‏ \ft ݧࣷو جࣴڪّࣷونَ مࣷومْ رࣺيوُ ڪَنَانْ؞\f* جࣺگّࣹيگُلْ دَيࣷ؞» 
\p 
\v 17 بَ جَنتّ سࣷوࣹي، بَ گُدِّ جࣷتْ، نجَقْ لُيْ سَخَرْ، اࣵندّ اَڪْ جُمْ بُيْ تࣵڪّ، دَلْدِ جَارْ ݖِ دِگَّنْتࣹ دࣷگِ يࣵݒّ يࣷويُ؞ 
\v 18 ڪࣹرࣷوگْ اَجِ سَخْ جِ فَسْ نَ \w ڪٗلّࣴرࣹ|ڪٗلّࣴرࣹ گ-:‏\w* دِگَّنْتࣹيمْ اَڪْ اِبْرَامْ، نࣹ ڪࣷ:‏ «اَسْڪَنْ وِ سࣷقِڪࣷو ݖِ يَوْ لاَ جࣷخْ رࣺيوْ مِي دَلࣹ ݖِ دࣹخُ مِسْرَ، بَ ݖَ دࣹخْ گُ مَگْ گࣷوگࣹي دِ اࣹفْرَاتْ، 
\v 19 مࣷويْ رࣺيوُ ڪࣹنࣹينْ ݧِ\f + \fr 15‏.19 \fk ڪࣹنࣹينْ ݧِ \ft ݧࣷويْ وَا ڪࣹنّ، ݖِ وَخِنْ وُيْ تࣹڪِّ اَوْ خࣹيتْ نِڪِ بࣷو نࣹي نجٗوبࣹينْ ݧِ وَلَّ نجَايࣹينْ ݧِ؞\f* اَڪْ ڪࣹنِسࣹينْ ݧِ اَڪْ ڪَدْمࣷنࣹينْ ݧِ 
\v 20 اَڪْ اࣹتّࣹينْ ݧِ اَڪْ ݒࣹرِسࣹينْ ݧِ اَڪْ رࣹفَيࣹينْ ݧِ، 
\v 21 بࣷولࣹ ݖِ رࣺيوُمْ اَمࣷرࣹينْ ݧِ اَڪْ ڪَنَانࣹينْ ݧِ اَڪْ گِرْگَسࣹينْ ݧِ اَڪْ يࣹبُسࣹينْ ݧِ؞» 
\c 16 
\s1 اِسْمَيْلَ جُدُّ نَ 
\p 
\v 1 سَرَيِ اَمُلْ وࣷونْ دࣷومْ اَڪْ بࣷرࣷومْ ڪࣴرَمْ اِبْرَامْ؞ وَايࣹ فࣹڪّ نَ مُ اَمْ جَامْ بُ جُدّࣷو مِسْرَ تࣹ تُدّ اَجَرَ؞ 
\v 2 سَرَيِ نࣹ اِبْرَامْ:‏ «لِ اَمْ مࣷويْ اَجِ سَخْ جِ دࣹفُلْ مَ اَمْ دࣷومْ؞ ڪࣷنْ نگَلَّ وَايْ، جࣴلَلْ سَمَ جَامْ بِ، تࣴدّ اَڪْ مࣷومْ ندَخْ يࣵلَّ دࣹفْ، مُ اَمَلْ مَ دࣷومْ جُ گٗورْ؞» اِبْرَامْ نَگْ دࣺگّ لَ سَرَيِ وَخْ؞ 
\v 3 لࣷولࣷو نگِ اَمْ، گَنَّاوْ بَ اِبْرَامْ دࣴڪّࣹي فُڪِّ اَتْ ݖَ رࣺيوُ ڪَنَانْ؞ سَرَيِ دَلْدِ جࣴلْ اَجَرَ، جَامَمْ بِ جُدّࣷو مِسْرَ، جࣷخْ ڪࣷ جࣴڪّࣴرَمْ اِبْرَامْ، نگِرْ مُ تࣴدّ اَڪْ مࣷومْ؞ 
\v 4 لࣷولُ وࣹيسْ اِبْرَامْ سࣺيْ اَڪْ اَجَرَ، مُ دَلْدِ اࣴمبّ؞ اَجَرَ يࣺگْ نࣹ اࣴمبّ نَ، اِنْدِ نَگْ يَبࣹيلْ دِگَّنْتࣹيمْ اَڪْ سَنگَمْ سَرَيِ؞ 
\p 
\v 5 سَرَيِ نَگْ وَخْ اِبْرَامْ نࣹ ڪࣷ:‏ «تࣷوݧْ گِ مَ اَجَرَ دِ تࣷوݧْ، يَا مَ ڪࣷ يٗبّࣹ!‏ مَا لَ جࣷخْ سَمَ جَامْ، نگِرْ نگَ تࣴدّ اَڪْ مࣷومْ، نَامْ، وَايࣹ مࣷومْ، نَڪَ لَ يࣺگْ نࣹ اࣴمبّ نَ رࣹڪّ، دَلْدِ اِنْدِ يَبࣹيلْ سَمَ دِگَّنْتࣹيڪْ مࣷومْ؞ ڪࣷنْ يَلْ نَ مَ اَجِ سَخْ جِ اࣵتّࣹيڪْ يَوْ!‏» 
\v 6 اِبْرَامْ وَخْ سَرَيِ نࣹ ڪࣷ:‏ «سَ جَامَ نگࣷوگْ ݖِ سَيْ لࣷخࣷ، دࣹفْ ڪࣷ لُ لَ نࣹيخْ؞» سَرَيِ نَگْ دِ تࣷرࣷخَلْ اَجَرَ، بَ مُ دَوْ، بَ سࣷرࣹيڪْ مࣷومْ؞ 
\p 
\v 7 بَ مُ دَوࣹي، \w مَلاَڪَمْ اَجِ سَخْ|مَلاَڪَمْ اَجِ سَخْ ج-:‏\w* جَ گِسْ ڪࣷ فُ دࣹندّ اَڪُبْ بࣴتُ ندࣷخْ ݖَ مࣵنْدِݝْ مَ، مࣷويْ بࣴتُ ندࣷخْ، بَ ݖَ يࣷونُ سُرْ؞ 
\v 8 مُ نࣹ ڪࣷ:‏ «يَوْ اَجَرَ، جَامُ سَرَيِ بِ، فࣷو بࣵيِّڪࣷو نِي؟ اَڪْ فࣷو جࣴمْ؟» مُ نࣹ ڪࣷ:‏ «دَمَيْ دَوْ بَ فُ سࣷرࣹيڪْ سَمَ سَنگّ سَرَيِ؞» 
\p 
\v 9 مَلاَڪَمْ اَجِ سَخْ جَ نࣹ ڪࣷ:‏ «دࣹلُّلْ ݖَ سَ سَنگّ، تࣹ نگَ يࣹمْ ݖِيْ لࣷخࣷومْ؞» 
\v 10 مُ تࣹگْ ݖَ نࣹ ڪࣷ:‏ «دِنَا يࣷڪّ سَ اَسْڪَنْ لࣷولْ، بَ ڪࣹنّ دُ لࣹينْ مَنَ وَݧّ،» 
\v 11 تࣹگَاتْ ݖَ نࣹ ڪࣷ:‏ 
\q1 «لࣺيگِ جِگࣺينُ وࣺرُلْ نگَ، تࣹ دِنگَ اَمْ دࣷومْ جُ گٗورْ؛ 
\q1 نَنگَ ڪࣷ تُدّࣹ اِسْمَيْلَ (مُ فِرِ يࣵلَّ دࣺگّ نَ)، 
\q1 ندَخْ اَجِ سَخْ جِ يࣺگْ نَ سَ نَقَرْ؞ 
\q1 
\v 12 اِسْمَيْلاَيْ تِيݧࣹ، نِ مبَامُ اࣵلّ مُ دࣹيسُلْ نࣷوتْ، 
\q1 دِ نࣷونࣷو ݧࣺݒّ، ݧࣺݒّ نࣷونࣷو ڪࣷ؞ 
\q1 مࣷويْ سَنݖّ فُ مُيْ جࣵڪَّارْلࣷوڪْ بࣷڪَّمْ يࣺݒّ؞» 
\p 
\v 13 اَجَرَ نَگْ تُدّࣹ اَجِ سَخْ جِ وَخْ اَڪْ مࣷومْ، اَتَ اࣹلْ رࣷيْ (مُ فِرِ يَا دِ يࣵلَّ جِيْ گِسْ)، ندَخْتࣹ دَ نࣹ:‏ «مࣷو مَنْ!‏ مࣷونَ گِسْ نَا يࣵلَّ، مࣷومْ اِتْ مُ گِسَلْ مَ بࣷݒَّمْ دࣹ!‏» 
\v 14 لࣷولُ مࣷو تَخْ ݧُ تُدّࣹ تࣹينْ بࣷوبَ تࣹينُ لَخَيْ رࣷيْ (مُ فِرِ تࣹينُ اَجِ دُندّ جِ مَيْ گِسْ)؛ مُ نگَ نࣹڪّ دِگَّنْتࣹ ڪَدࣹسْ اَڪْ بࣹرࣹدّ؞ 
\p 
\v 15 بَ لࣷولُ وࣹيسࣷو اَجَرَ اَمَلْ اِبْرَامْ دࣷومْ جُ گٗورْ؞ اِبْرَامْ تُدّࣹ دࣷومْ جِ اِسْمَيْلَ؞ 
\v 16 بَ اَجَرَيْ اَمْ اِسْمَيْلَ، اِبْرَامَ نگِ تࣷلُّ وࣷونْ ݖِ جُرٗومْ ݧࣹتّ فُڪِّ اَتْ اَڪْ جُرٗومْ بࣹنّ (86)؞ 
\c 17 
\s1 يࣵلَّ سࣷݒِّ نَ تُرُ اِبْرَامْ 
\p 
\v 1 بَ اِبْرَامْ اَمࣹي جُرٗومْ ݧࣹينتّ فُڪِّ اَتْ اَڪْ جُرٗومْ ݧࣹينتّ (99)، اَمْ نَ بࣺسْ اَجِ سَخْ جِ فࣹيݧُ ڪࣷ نࣹ ڪࣷ:‏ «مَنْ مَايْ يࣵلَّ اَجِ مَنْ جِ؞ تࣷݒّ مَ تࣹ مَتْ سࣴڪّ؞ 
\v 2 دِنَا فࣹدَّلِ سَمَ \w ڪٗلّࣴرࣹ|ڪٗلّࣴرࣹ گ-:‏\w* اَڪْ يَوْ، يࣷڪّ لَ بُ بَاخْ؞» 
\p 
\v 3 اِبْرَامْ دࣺگّ لࣷولَ، دَلْدِ سُجّٗوتْ؞ يࣵلَّ وَخْ اَڪْ مࣷومْ نࣹ ڪࣷ:‏ 
\v 4 «مَنْ ݖِ سَمَ وࣵلُّ بࣷݒّ، ڪٗلّࣴرࣹ گِ مَ فَسْ اَڪْ يَوْ مࣷويْ لِي؞ دِنگَ نࣹڪّ مَامُ خࣹيتْ يُ بَرࣹي بَرࣹ؞ 
\v 5 تࣹ تُدَّتُلࣷو اِبْرَامْ؛ لࣺيگِ يَا دِ إِبْرَاهِيمَ (مُ فِرِ مَامُ ݧُ بَرࣹ)، ندَخْ مَا لَ دࣹفْ نگَيْ مَامُ خࣹيتْ يُ بَرࣹي بَرࣹ؞ 
\v 6 دِنَا لَ دࣹفَلْ نجَبࣷوتْ گُ نࣹ خَسْ، اَيْ خࣹيتْ سࣷسࣷو ݖِ يَوْ، بَ اَيْ بُورْ سࣷقِڪࣷو ݖِ يَوْ؞ 
\v 7 تࣹ دِنَا فࣹدَّلِ سَمَ ڪٗلّࣴرࣹ گِ ݖِ سَمَ دِگَّنْتࣹ اَڪْ يَوْ، يَاڪْ سَ اَسْڪَنْ، مُيْ ڪٗلّࣴرࣹ گُيْ سَخْ مَاسࣷو مَاسْ بَ فࣵوّ؞ مَايْ دࣷونْ سَ يࣵلَّ، يَاڪْ سَ اَسْڪَنْ؞ 
\v 8 تࣹ رࣺيوْ مِ نگَ دࣷونْ اَبْ دࣷخَنْدࣺيمْ لࣺيگِ، مُيْ رࣺيوُ ڪَنَانْ مࣺݒّ، جࣷخْ نَا لَ ڪࣷ، يَاڪْ سَ اَسْڪَنْ، نگࣹينْ مࣷومْ ڪࣷ فࣵوّ؞ تࣹ دِنَا دࣷونْ سࣹينْ يࣵلَّ؞» 
\s1 خَرَفْ مࣵنْدَرْگَالْ نَ ڪٗلّࣴرࣹگْ يࣵلَّ 
\p 
\v 9 گَنَّاوْ لࣷولُ يࣵلَّ وَخَاتْ نَ إِبْرَاهِيمَ نࣹ ڪࣷ:‏ «يَوْ نَگْ، سࣵمَّلْ سَمَ \w ڪٗلّࣴرࣹ|ڪٗلّࣴرࣹ گ-:‏\w*، يَاڪْ سَ اَسْڪَنْ اَڪْ سَيْ سࣴتْ اَڪْ سَيْ سࣴتَاتْ؞ 
\v 10 ڪٗلّࣴرࣹ گِ مَ فَسْ اَڪْ يَوْ، تࣹ نگَ وَرْ ڪࣷو سࣵمّ، يَاڪْ سَ اَسْڪَنْ، لِ مُ لاَجْ مࣷويْ لِي:‏ گٗورْ گُ نࣹڪّ ݖِ يࣹينْ، وَرْ نَا خَرَفْ؞ 
\v 11 خَرَفْ مࣷويْ مࣵنْدَرْگَالْ ڪٗلّࣴرࣹ گࣷوگُ مَ فَسْ اَڪْ يࣹينْ؞ 
\v 12 خَلࣹ بُ گٗورْ، بُ اَمࣹي جُرٗومْ ݧࣹتِّ فَنْ وَرْ نَا خَرَفْ؞ ڪࣺݒّ ڪُيْ گٗورْ ݖِ سࣹينْ مَاسࣷو مَاسْ، وَرْ نَا خَرَفْ، بَ ݖِ جَامْ بُ جُدّࣷو سَ ڪࣴرْ، مبَا ڪُ ݧُ جࣴندّ ݖِ سَ خَالِسْ، اَڪْ بࣺݒّ دࣷومُ دࣷخَنْدࣺيمْ بࣷو جُرُلْ؞ 
\v 13 جَامْ بُ جُدّࣷو سَ ڪࣴرْ اَڪْ بࣷو جࣴندّ، ݧࣷومْ ݧَارْ ݧࣺݒّ، دࣹيسْ لࣹينْ وَرَ خَرَفَلْ؞ خَرَفْ اَيْ مࣵنْدَرْگَالْ سَمَ ڪٗلّࣴرࣹ ݖِ سࣹينْ يَرَمْ، مُيْ ڪٗلّࣴرࣹ گُ سَخْ (بَ) فࣵوّ؞ 
\v 14 گٗورْ گُ خَرَفُلْ، ندَخْ نَنگُوُلَ خَرَفْ، دࣹيسْ نَ ڪࣷ دَگّࣹ ݖِ بِيرْ خࣹيتَمْ (/دࣹيسْ نَ ڪࣷ گࣺنّࣹ ݖِ خࣹيتَمْ)، ندَخْ سࣵمُّلْ سَمَ ڪٗلّࣴرࣹ؞» 
\p 
\v 15 بَ لࣷولُ وࣹيسࣷو يࣵلَّ وَخَاتْ نَ إِبْرَاهِيمَ، نࣹ ڪࣷ:‏ «سَ سࣷخْنَ تُدَّتُلْ سَرَيِ؛ لࣺيگِ مࣷو دِ سَارَتَ\f + \fr 17‏.15 \fk سَرَيِ، سَارَتَ \ft نࣹيخࣷو نَ اَڪْ بَاتُ اࣹبْرࣴ بِيْ تࣹڪِّ «لِنگࣹيرْ، دࣷومُ بُورْ»؞\f*؞ 
\v 16 دِنَا ڪࣷ بَرْڪࣹيلْ، مَيْ لَ اَڪْ مࣷومْ دࣷومْ جُ گٗورْ؛ دِنَا ڪࣷ بَرْڪࣹيلْ مࣷوسْ، بَ مُ جَبࣷوتࣹ خࣹيتْ يُ بَرࣹ، تࣹ اَيْ بُورِ خࣹيتْ سَخْ دِنَݧُ سࣷقِڪࣷو ݖِ مࣷومْ؞» 
\p 
\v 17 بِ إِبْرَاهِيمَ دࣺگّࣹي لࣷولُ، دَا سُجّٗوتْ، رࣹي؞ بࣷوبَ مَ نگَ نَانْ ݖِ خࣹلَمْ:‏ «گٗورُ تࣺيمࣺيرِ اَتْ، ندَخْ دِنَ مَنَ اَمْ دࣷومْ وَايْ؟ تࣹ سَارَتَ، مِ اَمْ جُرٗومْ ݧࣹينتّ فُڪِّ اَتْ (90) سَخْ، مَنَتِ نَا اَمْ دࣷومَ؟» 
\v 18 إِبْرَاهِيمَ نࣹ يࣵلَّ:‏ «مࣷو، تࣹي نگَا سَخَلْ اِسْمَيْلَ رࣹڪّ تࣹ اࣵندّ اَڪْ مࣷومْ؟» 
\p 
\v 19 يࣵلَّ نࣹ ڪࣷ:‏ «وَاوْ، وَايࣹ دُ تࣹرࣹ سَ سࣷخْنَ سَارَتَ اَمَلْ لَ دࣷومْ جُ گٗورْ، نگَ تُدّࣹ ڪࣷ نَگْ إِسْحَاقَ؞ دِنَا فَسْ اَڪْ مࣷومْ سَمَ ڪٗلّࣴرࣹ، مُ وࣺيْ بَ ݖِيْ سࣴتَمْ بَ فࣵوّ؞ 
\v 20 بُ دࣹي ݖِ وࣵلُّ اِسْمَيْلَ، نَنگُلْ نَا لَ بَ تࣹيْ؞ ندَخْ ڪَتْ دِنَا ڪࣷ بَرْڪࣹيلْ، جࣷخْ ڪࣷ نجَبࣷوتْ گُ يَا، يࣷڪّ ڪࣷ بُ بَاخْ؞ دِنَ جُرْ فُڪِّ ڪِلِفَ اَڪْ ݧَارْ يُ مَگْ، تࣹ دِنَا ڪࣷ دࣹفَلْ مُ سࣷسْ خࣹيتْ وُ يَا؞ 
\v 21 وَايࣹ سَمَ ڪٗلّࣴرࣹ نَگْ، إِسْحَاقَ لاَ ڪࣷيْ فَسࣷولْ، مࣷومْ إِسْحَاقَ، مِ سَارَتَ دِ اَمْ، نࣴگࣴنِ دࣺوࣺنْ؞» 
\v 22 لࣷولَ لَ يࣵلَّ وَخْ إِبْرَاهِيمَ، دَلْدِ فَيْ بࣵيِّڪࣷو؞ 
\p 
\v 23 بَ لࣷولُ اَمࣹي إِبْرَاهِيمَ بࣷولࣹ دࣷومَمْ اِسْمَيْلَ، اَڪْ جَامْ يِ جُدّࣷو ڪࣴرَمْ يࣺݒّ، اَڪْ ݧِ مُ جࣴنْدࣷونْ ݖِ خَالِسَمْ ݧࣺݒّ، گٗورِ وَا ڪࣴرَمْ ݧࣺݒّ، خَرَفَلْ لࣹينْ ݖَ بࣺسْ بَ، مُيْ لَ ڪࣷ يࣵلَّ وَخࣷونْ؞ 
\v 24 إِبْرَاهِيمَ اَمࣷونْ نَ جُرٗومْ ݧࣹينتّ فُڪِّ اَتْ اَڪْ جُرٗومْ ݧࣹينتّ (99)، بِ مُيْ خَرَفْ؛ 
\v 25 دࣷومَمْ اِسْمَيْلَ اَمْ فُڪِّ اَتْ اَڪْ ݧࣹتّ، بِ ݧُ ڪࣷيْ خَرَفَلْ؞ 
\v 26 بࣺسُبْ ڪࣹرࣷوگْ لَ إِبْرَاهِيمَ خَرَفْ، مࣷومْ اَڪْ دࣷومَمْ اِسْمَيْلَ 
\v 27 اَڪْ مبࣷولࣹمْ گٗورِ ڪࣴرَمْ، مُيْ جَامْ يَ فَ جُدّࣷو مبَا ݧُ مُ جࣴندّ ݖِ اَيْ دࣷخَنْدࣺيمْ، ݧࣷومْ ݧࣺݒَّ اࣵندّ اَڪْ مࣷومْ خَرَفْ؞ 
\c 18 
\s1 إِبْرَاهِيمَ اَڪْ گَنَمْ ݧَ 
\p 
\v 1 اَمْ نَ بࣺسْ، اَجِ سَخْ جِ فࣹيݧُ إِبْرَاهِيمَ ݖَ گَرَبِ مَمْرࣹ يُ مَگْ يَ؞ بࣷوبَ مَ نگَ تࣷوگࣷونْ ݖَ بُنْتُ خَيْمَامْ ݖِ دِگّ نجࣷلّࣷورْ؞ 
\v 2 نَڪَ لَ سِگِّ، گِسْ ݧࣹتِّ نِتْ، ݧُ نࣹ جِمࣹيتْ ݖِ ڪَنَمَمْ؞ إِبْرَاهِيمَ گَاوْتُ، گَتَنْدُ لࣹينْ، سُجّٗوتَلْ لࣹينْ؞ 
\v 3 مُ دَلْدِ نࣹ:‏ «سَنگّ بِ، سِيَارࣹ نَا لَ؞ نگَلَّ وَايْ، بُ مَ رࣷمبّ؞ 
\v 4 خَارْلࣹينْ، ݧُ اِنْدِلْ لࣹينْ تُوتِ ندࣷخْ، نگࣹينْ جࣵنگُ تࣹ نࣷݒَّلُ ݖِ ڪࣹرْ گَرَبْ گِ؞ 
\v 5 مَا نگِ لࣹينْ دِ اِنْدِلْ دࣷگُ مبُرُ مُ نگࣹينْ دࣴگࣴرْلࣷو، بَ مَنَ تࣷݒّ سࣹينْ يࣷونْ، گَنَّاوْ نَنگُ نگࣹينَ تࣷوگْ، مَ سِيَارࣹ لࣹينْ؞» ݧُ نࣹ ڪࣷ:‏ «وَاوْ، بَاخْ نَ؞» 
\p 
\v 6 إِبْرَاهِيمَ دَلْدِ گَاوْ، دُگّ بِيرْ خَيْمَ بَ، نࣹ سَارَتَ:‏ «گَاوَلْ، جࣴلْ ݧࣹتِّ ندَبِ ٭سُنگُفْ سُ مُݖّ اَيِبْ، نࣷوتْ ڪࣷ، دࣹفْ ڪࣷ مبُرُ يُ ندَوْ؞» 
\v 7 إِبْرَاهِيمَ نَگْ دَوْ ݖَ گࣺتّ گَ، سࣵڪّ فَ سࣴلُّ وُ دُوفْ تࣹ بَاخْ، ݧࣴوْ جࣷخْ ڪࣷ جَامَمْ، مُ گَاوْ تࣷگّ ڪࣷ؞ 
\v 8 إِبْرَاهِيمَ تَاجَلْ لࣹينْ ندَوَلْ، لَ ݧُ تࣷگّ، بَ مُ سࣷتِّ، اِنْدَالࣹيلْ لࣹينْ سࣷووْ اَڪْ مࣹيوْ مُ بࣹيسْ؞ مَ نگَ تَخَوْ ݖَ سࣹينْ وࣹتْ ݖَ ڪࣹرْ گَرَبْ گَ، ݧُيْ لࣹڪّ؞ 
\p 
\v 9 ݧُ دَلْدِ ڪࣷ لاَجْ نࣹ ڪࣷ:‏ «اَنَ سَ سࣷخْنَ سَارَتَ؟» مُ نࣹ لࣹينْ:‏ «مُ نگِ ݖِ بِيرْ؞» 
\v 10 ڪࣷوڪَ نࣹ ڪࣷ:‏ «نࣴگࣴنِ سِي دࣺوࣺنْ دࣺيْ لاَيْ دࣺلْسِ، تࣹ سَ سࣷخْنَ سَارَتَ دِنَ اَمْ دࣷومْ جُ گٗورْ مࣷوسْ؞» بِ مُيْ وَخْ لࣷولُ، سَارَتَا نگِ ݖِ بُنْتُ خَيْمَ بِ ݖِ گَنَّاوَمْ، دِ دࣺگْلُ؞ 
\v 11 بࣷوبَ فࣹڪّ نَ إِبْرَاهِيمَ اَڪْ سَارَتَ دࣷونْ مَگْ، بَ مࣵگَّتْ لࣷولْ سَخْ، تࣹ سَارَتَ وࣹيسࣷونْ نَ نجُرُمْ دࣷومْ؞ 
\v 12 ݖِ ڪَوْ لࣷولُ سَارَتَ رࣹي ݖِ سُوفْ، دَلْدِ نࣹ:‏ «مَنْ مُ ݧࣷرْ خࣷمّ مِي، ندَخْ مَنْ نَا اَمَتِ بࣷوبُ بࣵنّࣹيخْ، تࣹ سَمَ بࣷرࣷومْ ڪࣴرْ اِتْ دِ مَگْ؟» 
\v 13 اَجِ سَخْ جِ دَلْدِ وَخْ إِبْرَاهِيمَ نࣹ ڪࣷ:‏ «لُ سَارَتَ دِ رࣹي، تࣹ نَانْ:‏ ‹مَنْ مُ مࣵگَّتْ مِي، دࣹيتِ نَا اَمْ دࣷومْ مࣷوسْ؟› 
\v 14 اَنَ لُ تࣴ اَجِ سَخْ جِ؟ بُ ݧُ ݖَ اࣵگّࣹي نࣴگࣴنِ دࣺوࣺنْ دࣺيْ، دِنَا فِ دࣺلْسِوَاتْ، تࣹ سَارَتَ دِنَ اَمْ دࣷومْ جُ گٗورْ؞» 
\v 15 سَارَتَ دࣺگّ لࣷولُ، دَلْدِ تِيتْ، مِيمْ ڪࣷ نࣹ:‏ «رࣹيتَانُمَ دࣹ؞» تࣹيوُلْ اَجِ سَخْ جِ نࣹ ڪࣷ:‏ «رࣹي نگَ ڪَيْ!‏» 
\s1 إِبْرَاهِيمَ تِنُلْ نَ وَا سࣷدࣷمْ 
\p 
\v 16 گَنَّاوْ لࣷولُ گَنْ ݧَ جٗگࣹ فࣷوفَ، تِيمْ سࣷدࣷمْ، دِ ڪࣷ سࣺينْ؞ إِبْرَاهِيمَ اࣵندّ اَڪْ ݧࣷومْ، دِ لࣹينْ گُنگࣹ؞ 
\v 17 بࣷوبَ اَجِ سَخْ جَا نگِ وَخْ نَانْ:‏ «خَنَا دُمَ نࣴبّ إِبْرَاهِيمَ لِ مَ نَرْ؟ 
\v 18 ندَخْ ڪَتْ إِبْرَاهِيمَ دِنَ سࣷسْ خࣹيتْ وُ مَگْ تࣹ اَمْ دࣷولࣹ، تࣹ خࣹيتِ اࣵدِّنَ يࣺݒّ ݖِ مࣷومْ لَݧُيْ بَرْڪࣹيلࣹ؞ 
\v 19 مࣷو تَخْ مَ تࣵنّ ڪࣷ، نگِرْ مُ سَنتّ اَيْ دࣷومَمْ اَڪْ وَا ڪࣴرَمْ، ݧُيْ دࣺگَّلْ اَجِ سَخْ جِ، دِ جࣴفࣹ يࣷونْ اَڪْ نجُبْ؞ نࣷونُ لاَيْ دࣹفَلࣹ إِبْرَاهِيمَ لِ مَ ڪࣷ دِگࣷونْ؞» 
\v 20 اَجِ سَخْ جِ نَگْ اࣵدُّ نࣹ:‏ «بࣵڪَّارِ سࣷدࣷمْ اَڪْ گࣷمࣷرْ بَرࣹ نَ لࣷولْ، بَ مَيْ دࣺگّ يُوخْ، يِ سَبَبࣷو ݖِ سࣹينْ مࣷيْ؞ 
\v 21 دِنَا وࣵݖّ، سࣹيدࣹ ڪࣷ، بَ مُ وٗورْ نࣹ ݧࣷو دࣹفْ لࣺݒّ لِ سَبَبْ يُوخْ يِ، اَمْ دࣺيتْ؞» 
\p 
\v 22 گَنْ ݧَ نَگْ دࣹمْ، جُبْلُ سࣷدࣷمْ، إِبْرَاهِيمَ مࣷومْ تَخَوْ بَ تࣹيْ، فِ ڪَنَمْ اَجِ سَخْ جِ؞ 
\v 23 نَڪَ لَ إِبْرَاهِيمَ جࣹگࣹݧْسِ، نࣹ ڪࣷ:‏ «مبَا دࣷو بࣷولࣹ ڪُ جُبْ اَڪْ ڪُ جُبَدِ، رࣹيْ لࣹينْ؟ 
\v 24 سُ جُرٗومْ فُڪّ رࣹڪّ جُبࣹي ݖَ دࣴڪّ بِ، مبَا دࣷو تَسْ دࣴڪّ بِ بَ تࣹيْ، تࣹي نگَ لࣹينَ جࣺگَّلْ رࣹڪّ نگِرْ جُرٗومْ فُڪّ ݧُ جُبْ ݧَ ݖَ نࣹڪّ؟ 
\v 25 رِڪّ بُلْ يࣹمَلࣹ ڪُ جُبْ اَڪْ ڪُ جُبَدِ، بَ بࣷولࣹ لࣹينْ رࣹيْ، لࣷولُ جࣷمبّ نَ لَ مࣷوسْ!‏ يَوْ مِيْ اࣵتّࣹ اࣵدِّنَ سࣺݒّ ڪَيْ، لُ جُبْ رࣹڪّ نگَيْ دࣹفْ!‏» 
\v 26 اَجِ سَخْ جِ نࣹ ڪࣷ:‏ «سُ مَ گِسࣹي ݖِ سࣷدࣷمْ جُرٗومْ فُڪّ ݧُ جُبْ، دِنَا جࣺگَّلْ وَا دࣴڪّ بِ يࣺݒّ نگِرْ ݧࣷومْ؞» 
\p 
\v 27 إِبْرَاهِيمَ دࣹلُّ نࣹ:‏ «مَ ݧࣹمࣹي وَخْ اَڪْ يَوْ، بࣷرࣷومْ بِ، تࣹ دُمَ دَرَ بَ دَرَ بࣷولࣷو جࣹيخْ؞ 
\v 28 وَايࣹ جُرٗومْ فُڪّ ݧࣷوݧُ جُبْ، سُ يࣺيسࣹي جُرٗومْ رࣹڪّ نَگْ؟ مبَا دࣷو تَسْ دࣴڪّ بِ ندَخْ جُرٗومْ ݧِ ݖِ يࣺيسْ؟» اَجِ سَخْ جِ نࣹ ڪࣷ:‏ «سُ مَ فَ گِسࣹي ݧࣹينتّ فُڪّ اَڪْ جُرٗومْ ݧُ جُبْ، دُمَ ڪࣷ تَسْ؞» 
\v 29 إِبْرَاهِيمَ دࣹلُّ وَخْ نࣹ:‏ «سُ فَ ݧࣹينتّ فُڪّ ݧُ جُبْ رࣹڪّ اَمࣹي نَگْ؟» اَجِ سَخْ جِ نࣹ ڪࣷ:‏ «دُمَ دࣹفْ دَرَ نگِرْ ݧࣹينتّ فُڪّ ݧࣷوݧُ؞» 
\p 
\v 30 إِبْرَاهِيمَ دࣹلّࣷوتِ نࣹ:‏ «رِڪّ بࣷرࣷومْ بِ، بُ مَ مࣹرࣹ؞ دِنَا ݖِ تࣹگْ لِي؞ سُ فَ فَنْوࣹيرْ ݧُ جُبْ رࣹڪّ اَمࣹي نَگْ؟» اَجِ سَخْ جِ نࣹ ڪࣷ:‏ «سُ فَ فَنْوࣹيرْ ݧُ جُبْ اَمࣹي، ڪࣷنْ دُمَ دࣹفْ دَرَ؞» 
\p 
\v 31 إِبْرَاهِيمَ نࣹيتِ:‏ «لࣺيگِ مَ ݧࣹمࣹيتِ وَخْ اَڪْ يَوْ بࣷوگْ، بࣷرࣷومْ بِ!‏ سُ ݧُ دࣷونْ ݧَارْ فُڪّ رࣹڪّ نَگْ؟» اَجِ سَخْ جِ نࣹ ڪࣷ:‏ «ڪࣷنْ دُمَ ڪࣷ تَسْ نگِرْ ݧَارْ فُڪّ ݧࣷوݧُ؞» 
\p 
\v 32 إِبْرَاهِيمَ دࣹلُّ نࣹيتِ:‏ «نگَلَّ بࣷرࣷومْ بِ، بُلْ مࣹرْ، مَ وَخْ بِي يࣷونْ رࣹڪّ تࣹ نࣷݒِّ؞ لࣺيگِ سُ ݧُ دࣹي فُڪّ دࣷݝّ نَگْ؟» اَجِ سَخْ جِ نࣹ ڪࣷ:‏ «ڪࣷنْ دُمَ تَسْ دࣴڪّ بِ، ندَخْ فُڪّ ݧࣷوݧُ جُبْ؞» 
\p 
\v 33 لࣷولُ لَ اَجِ سَخْ جِ وَخْ اَڪْ إِبْرَاهِيمَ، دَلْدِ دࣴدُّ؞ إِبْرَاهِيمَ اِتْ ݧِبِّ ڪࣴرَمْ؞ 
\c 19 
\s1 بࣵڪَّارِ وَا سࣷدࣷمْ 
\p 
\v 1 بَ لࣷولُ اَمࣹي ݧَارِ مَلاَڪَ يَ دِڪّ سࣷدࣷمْ ݖَ نگࣷونْ، فࣹڪّ لٗوتْ تࣷوگْ ݖَ بُنْتُ دࣴڪّ بَ\f + \fr 19‏.1 \fk ݖَ بُنْتُ دࣴڪّ بَ \ft لَ ݒࣺنݖّ مَ نࣹڪّࣷونْ، بࣷويْ دُگّسِ؞\f*؞ لٗوتْ سࣺينْ لࣹينْ، جٗگْ گَتَنْدُ لࣹينْ، دَلْدِ لࣹينْ سُجّٗوتَلْ، نࣹ لࣹينْ:‏ 
\v 2 «دࣺگْلُلࣹينْ مَ، نگَلَّ سَنگّ يِ، سِيَارࣹ نَا لࣹينْ، تࣹي نگࣹينَ دَلْ اَڪْ مَنْ، سُ ڪࣷ دࣹفࣹي نگࣹينْ جࣵنگُ، فَنَانْ بَ سُبَ، نگࣹينْ خࣴيْ تࣷݒّ سࣹينْ يࣷونْ؟» ݧُ نࣹ ڪࣷ:‏ «بࣵيِّلْ، نُ فَنَانْ ݖِ مبࣹدّ مِ؞» 
\v 3 لٗوتْ نَگْ سࣷݧّ لࣹينْ، بَ ݧُ دَلْ ڪࣴرَمْ، مُ گَنَلࣹ لࣹينْ؞ لٗوتْ دَ لࣹينَ بࣹرْندࣹيلْ، لَڪَّلْ لࣹينْ مبُرُ مُ اَمُلْ لَوِيرْ، ݧُ لࣹڪّ؞ 
\p 
\v 4 تࣹيوُلْ بَلَ ݧࣷو تࣴدّ، گٗورِ سࣷدࣷمْ، مَگْ اَڪْ ندَوْ، دَلْدِ جٗگࣹ گࣷخْ بُ نࣹڪّ، ݧࣴوْ يࣺيوْ ڪࣴرْ گَ؞ 
\v 5 ݧُ دَلْدِ وࣷو لٗوتْ نࣹ ڪࣷ:‏ «اَنَ گٗورْ ݧِ فِ ݧࣴوْ تࣹيْ ݖِ گُدِّ؟ گࣺنّࣹيلْ نُ لࣹينْ فِي، ندَخْ نُ مَنَ اࣵگّ ݖِ ݧࣷومْ؞» 
\v 6 لٗوتْ گࣺنّ، فࣹڪّ لࣹينْ ݖَ بُنْتُ ڪࣴرْ گَ ݖَ بِتِ، دَلْدِ تࣴجْ بُنتّ بَ؞ 
\v 7 مُ نࣹ لࣹينْ:‏ «بࣷڪّ يِ، نگَلَّ بُلࣹينْ دࣹفْ لُ بࣷنْ لࣷولُ وَايْ!‏ 
\v 8 دࣺگْلُلࣹينْ، مَ وَخْ لࣹينْ؛ مَنْ، اَمْ نَا ݧَارِ دࣷومْ يُ جِگࣺينْ، تࣹ خَمُݧُ گٗورْ؞ مَيْلࣹينْ مَ، مَ يٗتْ لࣹينْ لࣹينْ، نگࣹينْ دࣹفْ لࣹينْ لُ لࣹينْ نࣹيخْ؞ رِڪّ بُلࣹينْ دࣹفْ گٗورْ ݧِي دَرَ، ندَخْتࣹ سَمَيْ گَنْ لَݧُ؞» 
\v 9 ݧُ نࣹ ڪࣷ:‏ «تࣷݒَّلْ فَلࣹ!‏» تࣹ نَانْ:‏ «وَايْ!‏ وَا جِي دَلْ ݖِ سُنُ دࣴڪّ بِ رࣹڪّ، بࣴگّ دِ فِ اࣵتّࣹ!‏ لࣺيگِ نَگْ دِنَنُ لَ دࣹفْ لُ رَوْ لِ نُ بࣴگّࣷونَ دࣹفْ سَيْ گَنْ؞» ݧُ سࣷنگّ لٗوتْ، بَ نَرَ دࣵجِّ بُنتّ بَ؞ 
\v 10 تࣹيوُلْ گَنْ ݧَ يࣷورْ سࣹينِ لࣷخࣷ، ݧࣷدِّ لٗوتْ بَ ݖِ بِيرْ، تࣴجْ بُنتّ بَ؞ 
\v 11 بَ لࣷولُ اَمࣹي ݧُ گُمْبَالْ نِتْ ݧَ نࣹڪّࣷونْ ݖَ بُنْتُ ڪࣴرْ گَ، مَگْ اَڪْ ندَوْ، ݧُيْ لࣵمْبَتُ بُنتّ بَ، بَ سࣷنّ، بࣵيِّ؞ 
\s1 لٗوتْ گࣺنّ نَ سࣷدࣷمْ 
\p 
\v 12 بَ لࣷولُ وࣺيࣹي گَنْ ݧَ وَخْ لٗوتْ نࣹ ڪࣷ:‏ «بࣷو اَمࣹي مبࣷڪّ ݖِ دࣴڪّ بِ، مُيْ سَ دࣷومْ جُ گٗورْ مبَا جُ جِگࣺينْ، مبَا ڪُيْ دࣹنݖّ سَ دࣷومْ—ڪࣷو فِ اَمْ، گࣺنّࣹ ڪࣷ فِ، 
\v 13 ندَخْ دِنَنُ ڪࣷ تَسْ دࣹ؞ اَجِ سَخْ جِ دࣺگّ نَ جࣷويْتُ يُ رࣺيْ، يِ نِتِ دࣴڪّ بِ سَبَبْ، بَ تَخْ مُ يٗنِّ نُ، نگِرْ نُ تَسْ-سِ ڪࣷ؞» 
\v 14 لٗوتْ دَلْدِ گࣺنّ، وَخْ اَڪْ گࣷرࣷومْ، يَ نَرࣷونَ تَڪّ اَيْ دࣷومَمْ يُ جِگࣺينْ، نࣹ لࣹينْ:‏ «گَاوْلࣹينْ گَاوْ، گࣺنّ دࣴڪّ بِ، ندَخْتࣹ اَجِ سَخْ جِ دِنَ ڪࣷ تَسْ؞» تࣹيوُلْ ݧُ دࣹفࣹ نࣹ دَيْ ڪَفْ؞ 
\p 
\v 15 فَجَرَ نگَيْ خَرْ، مَلاَڪَ يَ فُوگْ لٗوتْ نࣹ ڪࣷ:‏ «گَاوَلْ گَاوْ، اࣵندّ اَڪْ سَ سࣷخْنَ اَڪْ سَ ݧَارِ دࣷومْ يُ جِگࣺينْ يِي، بَ بُ يࣵلَّ تَسࣹي دࣴڪّ بِ، دُنگࣹينْ سࣵنڪُ؞» 
\v 16 لٗوتْ دِ تࣹنْدࣹيفَلْ، گَنْ ݧَ جࣵݒّ ݖِ لࣷخࣷ بِ، بࣷولࣹيڪْ سࣷخْنَامْ اَڪْ ݧَارِ دࣷومَمْ گࣺنّࣹ، لࣵقْ لࣹينْ ݖَ گَنَّاوْ دࣴڪّ بَ، ندَخْ يࣴرْمَنْدࣹ جُ اَجِ سَخْ جِ اَمْ ݖِ لٗوتْ؞ 
\v 17 بَ ݧُ لࣹينْ گࣺنّࣹي، ڪࣹنّ ݖِ ݧࣷومْ نࣹ لٗوتْ:‏ «دَوَلْ سَ خࣺلُ بَڪَّنْ، بُلْ گࣹيسْتُ، بُلْ تَخَوْ فࣹنّ ݖِ جࣷورْ گِ؞ دَوَلْ ݖَ تُندّ يَ، بَلَ نگَا دࣹي؞» 
\v 18 لٗوتْ نَگْ نࣹ ڪࣷ:‏ «دࣺيتْ، سَنگّ بِ!‏ 
\v 19 دࣹفَلْ نگَ مَ يِوْ، يࣴرࣴمْ مَ لࣷولْ، بَ مُسَلْ مَ؞ وَايࣹ بَلَ مَا دَوْ، بَ اࣵگّ ݖَ تُندّ يَ، مُسِبَ مِي مَنْ نَا دَلْ ݖِ سَمَ ڪَوْ، مَ دࣹي؞ 
\v 20 گِسُلࣷو دࣴڪّ بَلࣹ؛ جࣹگࣹ نَ، تࣹ دࣴڪّ بُ تُوتْ لَ، اَمْ دࣺيتْ؟ مَ دَوْ، لࣵقُجِ فَ بࣷوگْ، بَ مُݖّ؟» 
\v 21 مَلاَڪَ مَ نࣹ ڪࣷ:‏ «وَاوْ بَاخْ نَ بَ تࣹيْ، دُمَ تَسْ دࣴڪّ بࣷوبُ نگَيْ وَخْ؞ 
\v 22 نَنگَ گَاوْ نَگْ، لࣵقُجِ فَ، ندَخْ دُمَ مَنَ دࣹفْ دَرَ تࣹ اࣵگُّلࣷو فَ؞» لࣷولُ مࣷو تَخْ ݧُ تُدّࣹ دࣴڪّ بࣷوبُ ݖࣷوَرْ (مُ فِرِ بُ تُوتْ)؞ 
\s1 يࣵلَّ تَسْ نَ دࣴڪّ يࣷويُ دِ سࣷدࣷمْ اَڪْ گࣷمࣷرْ 
\p 
\v 23 بَ جَنتّ بَيْ فࣹنڪّ، لٗوتْ دُگّ نَ ݖࣷوَرْ؞ 
\v 24 اَجِ سَخْ جِ نَگْ يُرࣹي ݖَ اَسَمَانْ تَمَرَخْ بُيْ تࣵڪّ، مُيْ تَوْ ݖِ ڪَوْ سࣷدࣷمْ اَڪْ گࣷمࣷرْ، نَ ڪࣷ اَجِ سَخْ جِ دࣷگَلࣹ؞ 
\v 25 مُ دَلْدِ تَسْ مبࣷولࣹمْ دࣴڪِّ جࣷورْ گَ، بࣷولࣹ ݖَ نِتْ ݧَ اَڪْ گࣵنݖَخْ گࣺݒّ؞ 
\v 26 ݖِ ڪَوْ لࣷولُ سࣷخْنَسْ لٗوتْ نࣹ گࣹيسْ، جࣴمّ جَ فَرْ سࣷݒَّلِڪُ خࣷرࣷمْ؞ 
\p 
\v 27 ݖَ اࣴلّࣴگْ سَ إِبْرَاهِيمَ تࣹيلَ جٗگْ، دࣹمْ فَ مُ تَخَوࣷونْ جࣵڪَّارْلࣷوڪْ اَجِ سَخْ جِ؞ 
\v 28 نَڪَ لَ سࣺينْتُ سࣷدࣷمْ اَڪْ گࣷمࣷرْ اَڪْ جࣷورْ گَ بَ فَ مُ يࣹمْ، گِسْ نَگْ سَخَرْ سُيْ گِلّࣹي ݖِ سُوفْ، مࣹلْ نِ سَخَرُ تَالُ بَنْ؞ 
\p 
\v 29 ندَخَمْ بِ يࣵلَّيْ تَسْ دࣴڪِّ جࣷورْ گَ، خَلاَتْ نَ إِبْرَاهِيمَ، بَ مُسَلْ لٗوتْ ݖَ دࣷگَلَمْ بࣷوبࣹي، ڪࣹرࣷوگْ بَ مُ تَسࣹي دࣴڪّ يَ لٗوتْ دَلࣷونْ؞ 
\s1 مبِرُمْ لٗوتْ اَڪْ دࣷومَمْ يُ جِگࣺينْ يَ 
\p 
\v 30 گَنَّاوْ لࣷولُ لٗوتْ رَگَلَ دࣴڪّ ݖࣷوَرْ، بَ تࣷخࣷو فَ، اࣵندّ اَڪْ ݧَارِ دࣷومَمْ يُ جِگࣺينْ، سَنݖِ ݖَ تُندّ يَ؞ مُ دࣴڪّ ݖِ خُنْتِمْ خࣹيرْ، مࣷومْ اَڪْ ݧَارِ دࣷومَمْ يُ جِگࣺينْ؞ 
\p 
\v 31 مُ اَمْ بࣺسْ، تَاوْ بِ وَخْ رَڪّ جِ، نࣹ ڪࣷ:‏ «سُنُ بَايَ نگِي مࣵگَّتْ، تࣹ فِي فࣺݒّ اَمُلْ گٗورْ گُ نُ مَنَ سࣺقَلْ ݖِ وࣵلُّ سࣺيْ، نِ ڪࣷ وَا اࣵدِّنَ يࣺݒّ بَاخࣷو دࣹفࣹ؞ 
\v 32 ڪࣷنْ نَنُ دࣹفْ نِي:‏ دَنُيْ نࣵنْدَلْ سُنُ بَايْ بِيݧْ، تࣴدّ اَڪْ مࣷومْ، نگِرْ سُنُ خࣹيتُ بَايْ دُ فࣹيْ؞» 
\v 33 ݖَ گُدِّ گَ ݧُ نࣵنْدَلْ سࣹينْ بَايْ بِيݧْ، تَاوْ بَ دُگّ، تࣴدّ اَڪْ بَايَمْ، تࣹ لٗوتْ يࣺگُلْ بَ فَ دࣷومْ جَيْ تࣴدّ اَڪْ بَ مُيْ جٗگْ؞ 
\v 34 ݖَ اࣴلّࣴگْ سَ تَاوْ بَ وَخْ رَڪّ جِ، نࣹ ڪࣷ:‏ «مَنْ تࣴدّ نَا اَڪْ سَمَ بَايْ بِيگْ؛ گُدِّگْ تࣹيْ اِتْ، دَنُ ڪࣷيْ نࣵنْدَلاَتْ بِيݧْ، سُ ڪࣷ دࣹفࣹي نگَ دُگّ تࣴدّ اَڪْ مࣷومْ، ندَخْ سُنُ خࣹيتُ بَايْ دُ فࣹيْ؞» 
\v 35 گُدِّ جࣷتْ، ݧُ نࣵنْدَلاَتْ سࣹينْ بَايْ بِيݧْ، رَڪّ جَ دࣹمْ تࣴدّ اَڪْ بَايَمْ، تࣹ لٗوتْ يࣺگُلْ بَ فَ دࣷومْ جَيْ تࣴدّ اَڪْ بَ مُيْ جٗگْ؞ 
\p 
\v 36 نࣷونُ لَ ݧَارِ دࣷومِ لٗوتْ دࣹفْ اَڪْ سࣹينْ بَايْ، دَلْدِ ݖَيْ دࣷخࣹ اࣴمبّ؞ 
\v 37 تَاوْ بَ اَمْ ݖَ دࣷومْ جُ گٗورْ، تُدّࣹ ڪࣷ مࣷوَبْ (مُ فِرِ جٗگࣹ ݖِ بَايْ)؞ مࣷوَبْ مࣷو سࣷسْ مࣷوَبࣹينْ، ݧِ فِ نࣹڪّ بَ تࣹيْ؞ 
\v 38 رَڪّ جَ مࣷومْ اِتْ اَمْ دࣷومْ جُ گٗورْ، تُدّࣹ ڪࣷ بࣹنْ آمِ (مُ فِرِ سَمَ دࣷومُ مبࣷڪّ)؞ بࣹنْ آمِ مࣷو سࣷسْ اَمࣷنࣹينْ، ݧِ فِ نࣹڪّ بَ تࣹيْ؞ 
\c 20 
\s1 لُ جࣴمْ ݖِ إِبْرَاهِيمَ اَڪْ اَبِمࣹلࣹگْ 
\p 
\v 1 بَ لࣷولُ اَمࣹي إِبْرَاهِيمَ جٗگࣹ فَ مُ نࣹڪّࣷونْ، جُبْلُ اࣵلُّبْ نࣹگࣹوْ، سَنݖِ دِگَّنْتࣹ ڪَدࣹسْ اَڪْ سُرْ، بَ نࣷݒِّ گَنࣹجِ اَيْ فَنْ ݖَ دࣴڪّ بَ ݧُ نَا گࣹرَرْ؞ 
\v 2 بَ إِبْرَاهِيمَ اࣵگّࣹي نَگْ، دَ نࣹ سࣷخْنَامْ سَارَتَ اَبْ جِگࣺينَمْ لَ؞ اَبِمࣹلࣹگْ بُورُبْ گࣹرَرْ دَلْدِ يٗنّࣹي جࣴلْسِ سَارَتَ؞ 
\v 3 تࣹيوُلْ گࣹنّ گُدِّ يࣵلَّ فࣹيݧُ اَبِمࣹلࣹگْ ݖِ گࣺنتّ نࣹ ڪࣷ:‏ «يَوْ، دࣹي نگَ بَ نࣷݒِّ، ندَخْ جِگࣺينْ جِ نگَ نَنگُ، سࣷخْنَسْ جَامْبُرْ لَ؞» 
\v 4 لࣷولُ فࣹڪّ اَبِمࣹلࣹگْ اࣵنْدَگُلْ اَڪْ سَارَتَ؞ مُ وَخْ يࣵلَّ نࣹ ڪࣷ:‏ «سَمَ بࣷرࣷومْ، مبَا دࣷو بٗومْ رࣺيوْ مِ ݖِ مبِرْ مُ ݧُ دࣷونُلْ دَرَ؟ 
\v 5 دُ گٗورْ گِ دَ مَا وَخࣷونْ نࣹ ڪِي جِگࣺينَمْ لَ؟ دُ جِگࣺينْ جِ اِتْ دَ مَا وَخࣷونْ نࣹ ڪࣷوڪُ ݖࣵمِّݧَمْ لَ؟ فࣹخࣹوُمَ دَرَ لُ ݧَاوْ تࣹ دِ ڪࣷ تࣹيْ دࣹ!‏» 
\v 6 يࣵلَّ نࣹ ڪࣷ ݖَ گࣺنتّ گَ:‏ «وَاوْ، خَمْ نَا نࣹ لِ نگَ دࣹفْ دُ سَ تࣹيࣹيفْ؞ مࣷو تَخْ مَنْ اِتْ مَيُمَ لَ نگَ لاَلْ ڪࣷ، دِ مَ تࣷوݧْ؞ 
\v 7 لࣺيگِ نَگْ دࣹلّࣷولْ گٗورْ گِ سࣷخْنَامْ، اَبْ يࣷنࣹنتّ لَ دࣹ، تࣹ دِنَ لَ ݧَانَلْ، نگَ رَوْ؞ وَايࣹ سࣷو ڪࣷ دࣹفُلْ، نَ لَ بِرْ نࣹ دِنگَ دࣹي، يَاڪْ سَ وَا ڪࣴرْ يࣺݒّ؞» 
\p 
\v 8 اَبِمࣹلࣹگْ جٗگْ سُبَ تࣹيلْ، وࣷولُ دَگَمْ يࣺݒّ، نࣹتَّلِ لࣹينْ لࣷولُ لࣺݒّ، ݧُ تِيتْ لࣷولْ؞ 
\v 9 گَنَّاوْ لࣷولُ اَبِمࣹلࣹگْ وࣷولُ إِبْرَاهِيمَ نࣹ ڪࣷ:‏ «لِ نگَ نُ دࣹفْ نَگْ؟ ندَخْ دَمَ لاَ تࣷوݧْ، بَ نگَ يٗبّࣹ مَ تࣷوݧْ گُ رࣺيࣹ نِي، مَنْ اَڪْ سَمَ رࣺيوْ مِ مࣺݒّ؟ لِي نگَ مَ دࣹفْ دࣹ، وَرࣷو ڪࣷ وࣷونَ دࣹفْ؞» 
\v 10 اَبِمࣹلࣹگْ تࣹگْ ݖَ نࣹ ڪࣷ:‏ «تࣹ لِ نگَ دࣹفْ سَخْ، لُ لَ ݖِ خِيرْ؟» 
\v 11 إِبْرَاهِيمَ نࣹ ڪࣷ:‏ «دَ دِ دَمَ نࣷونْ، اَمُلْ ڪࣹنّ ݖِ رࣺيوْ مِي ڪُ رَگَلْ يࣵلَّ، تࣹ دࣹيسْ نَ مَ رࣹيْ ندَخْ سَمَ سࣷخْنَ؞ 
\v 12 تࣹ مࣷونَ دࣴگّ لَ سَخْ، سَمَ جِگࣺينَ، ندَخْتࣹ دَنࣷو بࣷڪّ بَايْ تࣹ بࣷڪُّنُ يَايْ، مَ جࣴلْ ڪࣷ؞ 
\v 13 تࣹ بࣺسْ، بَ مَ يࣵلَّ گࣺنّࣹي سَمَ ڪࣴرْ بَايْ، مَيْ وࣴنْدࣹيلُ، دَمَ ڪࣷو وَخࣷونْ نࣹ ڪࣷ:‏ ‹دࣺگْلُلْ، لِ نگَيْ دࣹفْ سࣷو مَ بࣴگّࣹي خࣹتَّلِ، مࣷويْ لِي:‏ فࣺݒّ فُ نُ دࣹمْ، نَنگَ وَخْ نࣹ سَ ݖࣵمِّݧْ لاَ؞›» 
\p 
\v 14 بَ مُ وَخࣹي بَ نࣷݒِّ، اَبِمࣹلࣹگْ جࣴلْ اَيْ خَرْ اَڪِ نَگْ اَڪْ اَيْ جَامْ يُ گٗورْ اَڪْ يُ جِگࣺينْ، جࣷخْ ڪࣷ إِبْرَاهِيمَ، دَلْدِ ڪࣷ دࣹلّࣷو سࣷخْنَامْ سَارَتَ؞ 
\v 15 اَبِمࣹلࣹگْ نࣹ ڪࣷ:‏ «سَمَ رࣺيوْ مࣺݒَّ نگِ نࣷونُ، دࣴڪَّلْ فُ لَ نࣹيخْ؞» 
\v 16 گَنَّاوْ لࣷولُ مُ وَخْ سَارَتَ نࣹ ڪࣷ:‏ «دࣺگْلُ مَ فِي، جࣷخْ نَا سَ ݖࣵمِّݧْ لِمُ جُنِّيْ دࣷگِ خَالِسْ\f + \fr 20‏.16 \fk جُنِّيْ دࣷگِ خَالِسْ \ft تࣷلُّ وࣷونْ نَ ݖِ فُڪِّ ڪِلࣷيْ خَالِسْ اَڪْ بࣹنّ ݖَ جَمࣷنࣷ جࣷوجَ؞\f*؞ لࣷولُ دَمَ ڪࣷو دࣹفْ، نگِرْ سࣹتَلْ سَ دࣹرْ ݖِ ڪَنَمْ ݧِ نگَ دࣴڪَّلْ ݧࣺݒّ؞ لࣺيگِ نَگْ ݧࣺݒّ خَمْ نَݧُ نࣹ سࣹتْ نگَ وࣹݖّ؞» 
\p 
\v 17-18 فࣹڪّࣷونْ نَ اَجِ سَخْ جِ اُمْ جِگࣺينِ وَا ڪࣴرْ اَبِمࣹلࣹگْ، بَ ڪࣹنّ دُ ݖِ اَمْ دࣷومْ، دُ سࣷخْنَامْ، دُ اَيْ جَامَمْ، تࣹ لِ ڪࣷ وَرَلْ دِ سَارَتَ سࣷخْنَسْ إِبْرَاهِيمَ؞ إِبْرَاهِيمَ نَگْ ݧَانْ يࣵلَّ؛ يࣵلَّ دࣹفْ ݧُ وࣺرْ، بَ مَنَ اَمْ دࣷومْ؞ 
\c 21 
\s1 جُدُّبْ إِسْحَاقَ 
\p 
\v 1 گَنَّاوْ لࣷولُ اَجِ سَخْ جِ يࣺوࣺنࣹ نَ سَارَتَ، نِ مُ ڪࣷ وَخࣹ وࣷونْ، دࣹفَلْ ڪࣷ لِ مُ ڪࣷ دِگࣷونْ؞ 
\v 2 سَارَتَ اࣴمبّ، اَمَلْ إِبْرَاهِيمَ دࣷومْ جُ گٗورْ ݖِ جَمࣷنࣷ، جِ ڪࣷ يࣵلَّ وَخࣷونْ، تࣹ فࣹڪّ گٗورْ گِ دِ مࣵگَّتْ؞ 
\v 3 إِبْرَاهِيمَ تُدّࣹ دࣷومُ سَارَتَ جَاڪْ مࣷومْ، إِسْحَاقَ؞ 
\v 4 بَ بࣺسْ بَ دࣺلْسࣹي، إِبْرَاهِيمَ خَرَفَلْ دࣷومَمْ إِسْحَاقَ، نِ ڪࣷ ڪࣷ يࣵلَّ دِگَلࣹ وࣷونْ؞ 
\p 
\v 5 بَ إِسْحَاقَ دِ جُدُّ، بࣷوبَ إِبْرَاهِيمَ نگِ وࣷونْ ݖِ تࣺيمࣺيرِ اَتَمْ؞ 
\v 6 سَارَتَ نࣹ:‏ 
\q1 «يࣵلاَّڪَ مَا بࣺگَلْ، مَيْ رࣹي، 
\q1 اࣵندّ اَڪْ ڪُ يࣺگْ، نُيْ رࣹي\f + \fr 21‏.6 \ft إِسْحَاقَ مُ نگِ تࣹڪِّ «رࣹي» ݖِ لࣵڪُّ اࣹبْرࣴ؞\f*؞» 
\m 
\v 7 مُ نࣹيتِ:‏ 
\q1 «اࣺيْ، ڪُ نࣷونْ إِبْرَاهِيمَ، سَارَتَا نگَيْ نࣵمْݒَلْ!‏ 
\q1 تࣹيوُلْ مَ جُرَلْ ڪࣷ گٗورْ، تࣹ مُيْ مَگْ؞» 
\s1 سَارَتَ جࣷتࣹ نَ اَڪْ اِسْمَيْلَ اَڪْ اَجَرَ 
\p 
\v 8 بَ لࣷولُ اَمࣹي دࣷومْ جَ مࣵگّ، بَ بࣺسْ، بَ ݧُ ڪࣷ فࣹرَلࣹي؞ ڪࣹرࣷوگْ إِبْرَاهِيمَ دࣹفْ نَ بࣹرْندࣹ جُ مَگْ؞ 
\v 9 سَارَتَ نَگْ گِسْ دࣷومُ اَجَرَ مُ مِسْرَ، دࣷومْ جِ اَجَرَ اَمْ اَڪْ إِبْرَاهِيمَ، مُيْ رࣹي؞ 
\v 10 سَارَتَ نࣹ إِبْرَاهِيمَ:‏ «دࣵقَلْ جَامْ بِي، مࣷوڪْ دࣷومَمْ، ندَخْ دࣷومُ جَامْ بِي دُ بࣷڪّ اَڪْ سَمَ دࣷومْ ندࣷنࣷ؞» 
\v 11 لࣷولُ سَارَتَ وَخْ نَقَرِ إِبْرَاهِيمَ لࣷولْ ندَخْ لِ اِسْمَيْلَ دِ دࣷومَمْ، مࣷومْ اِتْ؞ 
\v 12 تࣹيوُلْ يࣵلَّ نࣹ إِبْرَاهِيمَ:‏ «بُ لَ دَرَ نَقَرِ ݖِ خَلࣹ بُ گٗورْ بِي، مࣷوڪْ سَ جَامْ بِ؞ دࣹفَلَلْ سَارَتَ لِ مُ لَ وَخْ رࣹڪّ، ندَخْ ݖِ إِسْحَاقَ لࣹيسْ دِ تُدّࣹ سَوْ اَسْڪَنْ؞ 
\v 13 دࣷومُ جَامْ بِ اِتْ، دِنَا ݖِ لَوَلࣹ اَوْ خࣹيتْ نَگْ، ندَخْتࣹ يَا ڪࣷ جُرْ؞» 
\p 
\v 14 ݖَ اࣴلّࣴگْ سَ إِبْرَاهِيمَ جٗگْ سُبَ تࣹيلْ، سࣵڪّ مبُرُ، بࣷولࣹيڪْ مبُوسُ ندࣷخْ، جࣷخْ اَجَرَ، مُ گࣵدُّ؞ مُ دَلْدِ ڪࣷ دࣺنڪّ اِسْمَيْلَ، يࣹبَلْ ڪࣷ، مُ دࣹمْ؞ ݖِ ڪَوْ لࣷولُ مُيْ وࣴنْدࣹيلُ ݖَ مࣵنْدِݝُ بࣹيرْسࣹبَ؞ 
\v 15 بَ ݧُ دࣹمࣹي، بَ ندࣷخْ مَ جࣹيخْ، اَجَرَ دَا بࣵيِّ خَلࣹ بُ گٗورْ بِ ݖِ تَاتُ نگَرَبْ سُ ندَوْ، 
\v 16 دࣷخْ، بَ دࣵندّ ڪࣷ لُ تࣷلّࣷوڪْ سَانُ فِتّ، تࣷوگْ نَگْ جࣵڪَّارْلࣷوڪْ مࣷومْ تࣹ نَا ݖِ خࣹلَمْ:‏ «دُمَ فࣹڪّࣹ مُڪّ سَمَ دࣹيوُ دࣷومْ؞» نَڪَ لَ تࣷوگْ فࣷوفَ جَنࣷوڪْ مࣷومْ، نࣹ يِڪّࣺتْ جࣷويْ؞ 
\p 
\v 17 بَ مُ ڪࣷ دࣹفࣹي يࣵلَّ دࣺگّ بَاتُ خَلࣹ بُ گٗورْ بَ؞ مَلاَڪَمْ يࣵلَّ مَ اࣵدّࣷو اَسَمَانْ، نࣹ اَجَرَ:‏ «اَجَرَ، لَنْ لَ؟ بُلْ رَگَلْ دَرَ، ندَخْتࣹ يࣵلَّ دࣺگّ نَ سَ بَاتُ دࣷومْ ݖِ دِگَّنْتࣹ بِي مُ تࣷلُّ؞ 
\v 18 دࣹمَلْ يࣺڪَّتِ ڪࣷ، مَيْ ڪࣷ لࣷخࣷ، مُ جٗگْ؞ دِنَا دࣹفْ مُ لَوْ، بَ دࣷونْ خࣹيتْ وُ يَا؞» 
\p 
\v 19 ݖِ ڪَوْ لࣷولُ يࣵلَّ مُرِ اَيْ بࣴتَمْ، مُ گِسْ اَبْ سࣹيَانْ، دَلْدِ ݖَيْ دࣹمْ، دُيْ مبُوسَمْ، بَ مُ فࣹيسْ، جࣷخْ ݖَ دࣷومَمْ، مُ نَانْ؞ 
\v 20 يࣵلَّ نَگْ اࣵندّ اَڪْ اِسْمَيْلَ، مُيْ مࣵگّ، دࣴڪّ ݖَ مࣵنْدِݝْ مَ، دِ فِتّڪَتْ؞ 
\v 21 ݖَ اࣵلُّبْ ݒَرَنْ لَ دࣴڪّࣷونْ، يَايَمْ وُتَلِ ڪࣷ سࣷخْنَ ݖَ رࣺيوُمْ مِسْرَ؞ 
\s1 إِبْرَاهِيمَ وَاتࣷو نَ اَڪْ اَبِمࣹلࣹگْ 
\p 
\v 22 جَمࣷنࣷ يࣷويُ اَبِمࣹلࣹگْ اࣵنْدࣷونْ نَ اَڪْ ݒِڪࣷلْ ڪِلِفَيْ خَرࣹڪَتَمْ، دࣹمْ ݖِ إِبْرَاهِيمَ نࣹ ڪࣷ:‏ «گِسْ نَا نࣹ يࣵلَّ اࣵندّ نَ اَڪْ يَوْ، دِ اࣵنْتَلْ لِ نگَيْ دࣹفْ لࣺݒّ؞ 
\v 23 لࣺيگِ نَگْ وَاتَلْ مَ فِي ݖِ يࣵلَّ نࣹ دࣷو مَ وࣷرْ مُڪّ، مَنْ اَڪْ سَمَيْ دࣷومْ، بَ ݖِ سَمَيْ سࣴتْ؞ وَاتَلْ مَ نࣹ نࣷونࣹي مَ رَفࣹتࣷو وࣷونْ اَڪْ يَوْ، نِ نگَيْ رَفࣹتࣷو اَڪْ مَنْ، مَاڪْ وَا رࣺيوْ مِ نگَ دَلْ؞» 
\v 24 إِبْرَاهِيمَ نࣹ ڪࣷ:‏ «وَاتْ نَا ڪࣷ؞» 
\p 
\v 25 ݖِ ڪَوْ لࣷولُ إِبْرَاهِيمَ تَوَتْ اَبِمࣹلࣹگْ تࣹينْ بُ سُرْگَيْ اَبِمࣹلࣹگْ نَنگُ وࣷونْ ݖِ مࣷومْ، آڪِمࣷو ڪࣷ؞ 
\v 26 اَبِمࣹلࣹگْ نَگْ نࣹ ڪࣷ:‏ «خَوْمَ ڪُ لَ دࣹفْ جࣷوجُ جࣴفْ دࣹ، ندَخْ يَوْ وَخࣷو مَ ݖِ دَرَ؛ گُلࣺيتْ مَ دࣺگّ ڪࣷ تࣹيْ؞» 
\p 
\v 27 بَ لࣷولُ اَمࣹي إِبْرَاهِيمَ جࣴلْ اَيْ گࣵتّ اَڪِ نَگْ، مَيْ ڪࣷ اَبِمࣹلࣹگْ، ݧُ فَسࣷو \w ڪٗلّࣴرࣹ|ڪٗلّࣴرࣹ گ-:‏\w* ݧࣷومْ ݧَارْ؞ 
\v 28 فࣹڪّ نَ إِبْرَاهِيمَ بࣹرْ جُرٗومْ ݧَارِ خَرْ يُ جِگࣺينْ؞ 
\v 29 اَبِمࣹلࣹگْ نَگْ نࣹ إِبْرَاهِيمَ:‏ «لُ تَخْ نگَ بࣹرْ جُرٗومْ ݧَارِ خَرْ يࣷويُ؟» 
\v 30 إِبْرَاهِيمَ نࣹ ڪࣷ:‏ «جࣴلَلْ خَرْ يِي ݖِ سَمَ لࣷخࣷ، مُيْ فِرْندࣹ نࣹ مَنْ مَا گَسْ تࣹينْ بِي؞» 
\v 31 لࣷولࣷو تَخْ ݧُ تُدّࣹ تࣹينْ بࣷوبُ بࣹيرْسࣹبَ (مُ فِرِ تࣹينُ وَاتْ گَ)\f + \fr 21‏.31 \fk بࣹيرْسࣹبَ \ft مَنْ نَا تࣹڪِّ \fqa تࣹينُ جُرٗومْ ݧَارْ \ft بَ تࣹيْ؞\f*، ندَخْتࣹ فَ لَݧُ وَاتࣷو وࣷونْ ݧࣷومْ ݧَارْ؞ 
\v 32 نَڪَ لَݧُ فَسࣷو ڪٗلّࣴرࣹ ݖَ بࣹيرْسࣹبَ، اَبِمࣹلࣹگْ جٗگْ اࣵندّ اَڪْ ݒِڪࣷلْ ڪِلِفَيْ خَرࣹڪَتَمْ، ݧُ ݧِبِّ رࣺيوُ فِلِسْتِ؞ 
\p 
\v 33 إِبْرَاهِيمَ نَگْ جࣴمْبَتْ نَ گَرَبُ تَمَرِسْ فࣷوفَ ݖَ بࣹيرْسࣹبَ، تُدّ فَ اَجِ سَخْ جِ، يࣵلَّ جِ نࣹڪّ بَ فࣵوّ، نگِرْ وࣷرْمَالْ ڪࣷ؞ 
\p 
\v 34 إِبْرَاهِيمَ گَنࣹ نَ رࣺيوُ فِلِسْتِ لُ يࣵگّ؞ 
\c 22 
\s1 يࣵلَّ نَتُّ نَ إِبْرَاهِيمَ 
\p 
\v 1 گَنَّاوْ لࣷولُ اَمْ نَ بࣺسْ يࣵلَّ دِ نَتُّ إِبْرَاهِيمَ نࣹ ڪࣷ:‏ «إِبْرَاهِيمَ!‏» مُ نࣹ ڪࣷ:‏ «نَامْ؞» 
\v 2 يࣵلَّ نࣹ ڪࣷ:‏ «نگَلَّ جࣴلَلْ سَ جࣹنّ دࣷومْ جِي دِ إِسْحَاقَ، مُيْ ڪࣷو بࣴگّ، نگَ دࣹمْ ݖَ رࣺيوُ مࣷرْيَ ݖَ تُندّ وَ مَ لَيْ وَخْ، جࣷخࣹ ڪࣷ فَ، مُ نࣹڪّ ٭\w سَرَخُ رࣹنْدِ-دٗومَلْ|سَرَخْ يِ:‏\w*؞» 
\p 
\v 3 إِبْرَاهِيمَ نَگْ تࣹيلَ خࣴيْ، تَڪّ مبَامَمْ، اࣵندّ اَڪْ ݧَارِ سُرْگَامْ اَڪْ دࣷومَمْ إِسْحَاقَ، دَلْدِ خَرْ مَتّ، مِ مُيْ لَڪّࣹ سَرَخْ بِ؞ مَ نگَ جࣴمْ فَ ڪࣷ يࣵلَّ وَخْ؞ 
\v 4 ݖَ گَنَّاوْ اࣴلّࣴگْ سَ، إِبْرَاهِيمَ دَا دَوَلْ بࣴتَمْ، سࣺينْ بࣺرَبْ بَ فُ سࣷرࣹ؞ 
\v 5 مُ نࣹ سُرْگَ يَ:‏ «نࣺگْلࣹينْ فِي، مبَامْ مِ تَخَوْ؞ مَنْ اَڪْ خَلࣹ بِ نُ دࣹمْ بَ فَلࣹ، مࣵگَّلِ يࣵلَّ تࣹ ݧࣴوْ؞» 
\p 
\v 6 بَ لࣷولُ اَمࣹي إِبْرَاهِيمَ جࣴلْ مَتُّمْ سَرَخُ رࣹنْدِ-دٗومَلْ بَ، يࣹنْ ڪࣷ دࣷومَمْ إِسْحَاقَ؛ مࣷومْ مُ ݝࣵبّ لَ مُيْ تَالࣹ اَڪْ ݒَاڪَ بَ ݖِ لࣷخࣷومْ، ݧُ اࣵندّ ݧࣷومْ ݧَارْ؞ 
\v 7 إِسْحَاقَ نࣹ بَايَمْ إِبْرَاهِيمَ:‏ «بَايْ!‏» مُ نࣹ ڪࣷ:‏ «نَامْ، دࣷومْ سَمَ؞» إِسْحَاقَ نࣹ ڪࣷ:‏ «سَوَرَ سَا نگِ، مَتّ مَا نگِ، وَايࣹ اَنَ گࣵتّ، بِ نُيْ سَرْخَلْ؟» 
\v 8 إِبْرَاهِيمَ نࣹ ڪࣷ:‏ «يࣵلَّ مࣷومْ ݖِ بࣷݒَّمْ دِنَ دِڪّ اَڪْ گࣵتّ بِ نُيْ دࣹفْ سَرَخْ، دࣷومْ،» ݧُ دَلْدِ اࣵندّ دࣹمْ، ݧࣷومْ ݧَارْ؞ 
\p 
\v 9 بَ ݧُ اࣵگّࣹي فَ ڪࣷ يࣵلَّ وَخْ، إِبْرَاهِيمَ سࣵڪّ فَ اَبْ \w سَرْخَلُڪَايْ|سَرْخَلُڪَايْ ب-:‏\w*، تࣹگْ ݖَ مَتّ مَ، يࣹيوْ إِسْحَاقَ دࣷومَمْ، تࣹگْ ڪࣷ ݖَ ڪَوْ مَتّ مَ ݖَ سَرْخَلُڪَايْ بَ؞ 
\v 10 إِبْرَاهِيمَ نگَ تࣵلَّلْ لࣷخࣷومْ، ݝࣴبْ ݒَاڪَ بَ، نگِرْ رࣹنْدِ دࣷومْ جَ؞ 
\v 11 تࣹيوُلْ \w مَلاَڪَمْ اَجِ سَخْ|مَلاَڪَمْ اَجِ سَخْ ج-:‏\w* جَ اࣵدّࣷو اَسَمَانْ، نࣹ ڪࣷ:‏ «إِبْرَاهِيمَ!‏ إِبْرَاهِيمَ!‏» مُ نࣹ ڪࣷ:‏ «آ!‏» 
\v 12 مَلاَڪَ مَ نࣹ ڪࣷ:‏ «بُ سَ لࣷخࣷ لاَلْ خَلࣹ بِ؛ بُ ڪࣷ دࣹفْ دَرَ، ندَخْتࣹ لࣺيگِ خَمْ نَا نࣹ رَگَلْ نگَ يࣵلَّ، ندَخْ گࣵنْتَلࣷو مَ سَ جࣹنّ دࣷومْ جِ؞» 
\v 13 نَڪَ لَ إِبْرَاهِيمَ سِگِّ رࣹڪّ، يࣹمْ ݖِ مࣹنّ ڪُويُمْ خَرْ مُ بࣺجّࣺنْ يَ لࣷنڪࣹ ݖِ اَسْ نگَرَبْ؞ إِبْرَاهِيمَ دࣹمْ، جࣴلْ ڪُويْ مَ، رࣹنْدِ، مُ وُوتُ دࣷومْ جَ، دِ اَبْ سَرَخُ رࣹنْدِ-دٗومَلْ؞ 
\v 14 إِبْرَاهِيمَ نَگْ تُدّࣹ بࣺرَبْ بࣷوبُ يَوࣹ يِرࣹ (مُ فِرِ اَجِ سَخْ جِ دِنَ دِڪّ)؞ مࣷو تَخْ ݧُيْ وَخْ بَ تࣹيْ، نَانْ:‏ «اَجِ سَخْ جَا نگَيْ دِڪّࣹ ݖَ تُنْدَمْ؞» 
\p 
\v 15 ݖِ ڪَوْ لࣷولُ مَلاَڪَمْ يࣵلَّ مَ دࣹلُّ اࣵدّࣷو اَسَمَانْ نࣹ إِبْرَاهِيمَ:‏ 
\v 16 «دࣺگْلُلْ لِي اَجِ سَخْ جِ وَخْ:‏ ‹گِݧْ نَا ݖِ مَنْ مِي، گَنَّاوْ يَا دࣹفْ لِي، تࣹ گࣵنْتَلࣷو مَ سَ جࣹنّ دࣷومْ جِ، 
\v 17 مَا لَيْ بَرْڪࣹيلَ بَرْڪࣹيلْ، فُلَ فُلْ سَوْ اَسْڪَنْ نِ بِدِّيوِ اَسَمَانْ، مبَا فࣹݒِّ سُوفِ گࣺيجْ؞ سَ اَسْڪَنْ دِنَ تࣹگْ اَيْ بَݧَمْ تࣵنڪّ، 
\v 18 تࣹ خࣹيتِ اࣵدِّنَ يࣺݒّ ݖِ سَوْ اَسْڪَنْ لَݧُيْ بَرْڪࣹيلࣹ، ندَخْ دࣺگَّلْ نگَ مَ؞›» 
\p 
\v 19 بَ لࣷولُ وࣺيࣹي إِبْرَاهِيمَ وَݧِّڪُ، فࣹڪِّ سُرْگَ يَ، ݧُ دَلْدِ اࣵندّ ݧࣷومْ ݧࣺݒّ، جࣴمْ بࣹيرْسࣹبَ، ندَخْ فَ لَ إِبْرَاهِيمَ دࣴڪّࣷونْ؞ 
\s1 اَسْڪَنُ نَخࣷرْ 
\p 
\v 20 گَنَّاوْ گِ، دَݧࣷو يࣺگَلْ إِبْرَاهِيمَ نࣹ ڪࣷ:‏ «مِلْڪَ نَگْ اَمْ نَ اَيْ دࣷومْ مࣷومْ اِتْ، مࣷومْ اَڪْ سَ مَگْ نَخࣷرْ؞ 
\v 21 اُݖّ لَݧُ تَاوْلࣷو، تࣹگْ ݖَ بُسْ، تࣹگْ ݖَ ڪࣹمْوࣹلْ، مِيْ بَايُ اَرَمْ، 
\v 22 تࣹگْ ݖَ ڪࣹسࣹتْ اَڪْ اَسࣷ اَڪْ ݒِلْدَسْ اَڪْ يِدْلَفْ اَڪْ بࣹتُوࣹلْ؞» 
\v 23 بࣹتُوࣹلْ اَيْ بَايُ رࣹبࣹڪَ؞ ݧࣷوݧُ ݧࣷويْ جُرٗومْ ݧࣹتِّ دࣷومْ يُ گٗورْ، يِ مِلْڪَ اَمْ اَڪْ مَگُ إِبْرَاهِيمَ، نَخࣷرْ؞ 
\v 24 رࣹوْمَ اِتْ نࣹڪَّالࣹيمْ لَ وࣷونْ، دࣷومْ يَ مُ ݖَ اَمْ دِ تࣹبَ اَڪْ گَخَمْ اَڪْ تَخَسْ اَڪْ مَاڪَ؞ 
\c 23 
\s1 إِبْرَاهِيمَ جࣴندّ نَ سُوفْ ݖَ ڪَنَانْ 
\p 
\v 1 سَارَتَ دُندّ نَ، بَ اَمْ تࣺيمࣺيرِ اَتْ اَڪْ ݧَارْ فُڪّ اَڪْ جُرٗومْ ݧَارْ (127)، 
\v 2 دࣷورَ فَاتُ ݖَ ڪِرْيَاتْ اَرْبَ، مࣷويْ اࣹبْرࣷنْ، ݖَ رࣺيوُ ڪَنَانْ؞ إِبْرَاهِيمَ نَگْ دࣴجْ سَارَتَ، جࣷويْ ڪࣷ لࣷولْ؞ 
\p 
\v 3 گَنَّاوْ لࣷولُ إِبْرَاهِيمَ بࣵيِّ فَ نࣺيوْ بَ، دࣹمْ ݖَ اࣹتّࣹينْ ݧَ\f + \fr 23‏.3 \fk اࣹتّࣹينْ ݧَ:‏ \ft ݧࣷوݧࣷو نگَ بࣷڪّ ݖِ اَسْڪَنُ اࣹتّ؞ ݧࣷو مࣷومࣷونْ دِيوَانُ اࣹبْرࣷنْ ݖَ جࣷوجَ جَمࣷنࣷ؞\f*، /وَا اࣹتّ (ݧَ) ، نࣹ لࣹينْ:‏ 
\v 4 «دَمَ دِ دࣷخَنْدࣺيمْ ݖِ سࣹينْ بِيرْ، تࣹيْ گَنْ؛ مࣷو تَخْ مَ دِ لࣹينْ ݧَانْ، نگࣹينْ سࣺدّ مَ بࣵمّࣹيلْ\f + \fr 23‏.4 \fk بࣵمّࣹيلْ:‏ \ft بࣷوبَ نِتْ ݧِ دَݧࣷو تَامُ دِ دࣹنݖّ سࣹينِ نࣺيوْ ݖِ اَيْ خُنْتِيْ خࣹيرْ، مُ دِ اَيْ بࣵمّࣹيلْ يُ ݧُ بَرࣹ مَنَ بࣷڪّ؞\f* بُ مَ سُولْ سَمَ نࣺيوْ، بَ مُ لࣵقُ مَ؞» 
\v 5 ڪࣹنّ ݖِ اࣹتّࣹينْ ݧِ /وَا اࣹتّ/ وَخْ إِبْرَاهِيمَ نࣹ ڪࣷ:‏ 
\v 6 «دࣺگْلُلْ رࣹڪّ، ڪِلِفَ گِ؞ ڪِلِفَ گُ مَگْ نگَ ݖِ سُنُ بِيرْ؞ دَنگَيْ تࣵنّ ݖِ سُنُيْ بࣵمّࣹيلْ، بِ لَ نࣹيخْ، سُولْ فَ نࣺيوْ بِ؛ ڪࣹنّ ݖِ نُنْ دُ لَ تࣹرࣹ، نگَ سُولْ سَ نࣺيوْ ݖِ بࣵمّࣹيلَمْ؞» 
\p 
\v 7 نَڪَ لَ إِبْرَاهِيمَ دࣺگّ لࣷولُ، دَلْدِ جٗگْ سُجّٗوتَلْ وَا رࣺيوْ مَ، مَانَامْ اࣹتّࣹينْ ݧَ //وَا اࣹتّ؞ 
\v 8 مُ نࣹ لࣹينْ:‏ «گَنَّاوْ نَنگُ نگࣹينْ، مَ سُولْ فِ سَمَ نࣺيوْ، بَ مُ لࣵقُ مَ، دࣺگْلُلࣹينْ، مَ وَخْ لࣹينْ لِ مَ بࣴگّ نگࣹينْ ݧَانَلْ مَ اࣹفْرࣷنْ دࣷومُ ݖࣷوَرْ؞ 
\v 9 دَمَا بࣴگّ، مُ بࣵيّࣹي مَ خُنْتِمْ خࣹيرْ، مِ ݧُيْ وَخْ مَگْݒࣹلَ تࣹ مُيْ بࣷرࣷومْ بࣺرَبْ بِ؞ مُ نگِ ݖِ ݖَتُ تࣷولَمْ؞ نَ مَ ڪࣷ جَايْ لُ مَتْ نجࣴگَمْ سࣴڪّ، دِنَا ڪࣷ جࣴندّ، مُيْ سَمَ بࣵمّࣹيلْ ݖِ سࣹينْ بِيرْ؞» 
\p 
\v 10 بࣷوبَ اࣹفْرࣷنَ نگِ تࣹيوْ ݖِ بِيرْ وَا اࣹتّ ݧِ؞ اࣹفْرࣷنْ، مِيْ اࣹتّࣹينْ نَگْ /مِ بࣷڪّ ݖِ وَا اࣹتّ نَگْ، وَخْ اَڪْ إِبْرَاهِيمَ ݖِ ڪَنَمْ بࣷڪَّمْ يِ سࣺقْ ݒࣺنݖّ مِ، نࣹ ڪࣷ:‏ 
\v 11 «دࣺگْلُلْ، مَ وَخْ لَ، ڪِلِفَ گِ، فَبَلْ تࣷولْ بِ، بࣷولࣹيڪْ خُنْتِمْ خࣹيرْ مِ ݖِ نࣹڪّ فَرْ؞ مَا لَ ڪࣷ جࣷخْ ݖِ سَمَ ڪَنَمِ بࣷڪّ؛ جࣴلَلْ، دࣹنݖّ فَ سَ نࣺيوْ؞» 
\p 
\v 12 بَ مُ ڪࣷ دࣹفࣹي إِبْرَاهِيمَ سُجّٗوتَلْ وَا رࣺيوْ مَ، 
\v 13 دَلْدِ وَخْ اࣹفْرࣷنْ ݖِ سࣹينْ ڪَنَمْ نࣹ ڪࣷ:‏ «نگَلَّ دࣺگْلُ مَ، دَمَ لَيْ جࣷخْ نجࣴگُ تࣷولْ بِ، نگَ جࣴلْ رࣹڪّ، ندَخْ مَ مَنْ فَا سُولْ سَمَ نࣺيوْ؞» 
\v 14 اࣹفْرࣷنْ وَخْ إِبْرَاهِيمَ نࣹ ڪࣷ:‏ 
\v 15 «دࣺگْلُ مَ، ڪِلِفَ گِ، سُوفْ سُيْ جَرْ ݧࣹينْتِ تࣺيمࣺيرِ دࣷگِ خَالِسْ دࣷݝّ\f + \fr 23‏.15 \ft لࣷولُ تࣷلُّ وࣷونْ نَ ݖِ جُرٗومِ ڪِلࣷيْ خَالِسْ؞\f* دُ دَرَ ݖِ سَمَ دِگَّنْتࣹ اَڪْ يَوْ؛ تࣹي نگَ فَا دࣹنݖّ سَ نࣺيوْ رࣹڪّ؟» 
\v 16 إِبْرَاهِيمَ دࣺگّ لِ ڪࣷ اࣹفْرࣷنْ وَخْ، دَلْدِ وَݧَّلْ اࣹفْرࣷنْ لِمُ خَالِسْ بِ مُ وَخْ ݖِ ڪَنَمْ اࣹتّࣹينْ ݧِ/وَا اࣹتّ ݧِ، مَانَامْ ݧࣹينْتِ تࣺيمࣺيرِ دࣷگِ خَالِسْ يُ دࣴݒّࣷوڪْ نَتُّ جَايْڪَتْ يَ؞ 
\p 
\v 17-18 نࣷونُ لَ إِبْرَاهِيمَ جࣴنْدࣹ تࣷولُبْ اࣹفْرࣷنْ بَ نࣹڪّ ݖَ مَگْݒࣹلَ تࣹ جَنࣷوڪْ مَمْرࣹ، مُيْ مࣷومࣹيلَمْ؞ دَفَ جࣴندّ تࣷولْ بَ بࣺݒّ، جࣴنْدَالࣹ خُنْتِمْ خࣹيرْ مَ ݖَ بِيرْ، اَڪْ گَرَبْ يَ ݖَ سَخْ يࣺݒّ، بَ فَ تࣷولْ بَ يࣹمْ؞ مبࣷولࣹمْ اࣹتّࣹينْ /وَا اࣹتّ ݧَ سࣺقࣷونْ ݒࣺنݖّ مَ، سࣹيدࣹ نࣹ إِبْرَاهِيمَ مࣷو ڪࣷ مࣷومْ؞ 
\v 19 إِبْرَاهِيمَ دَلْدِ سُولْ سࣷخْنَامْ سَارَتَ ݖَ خُنْتِمْ خࣹيرْ مَ ݖَ بِيرْ تࣷولُبْ مَگْݒࣹلَ، بࣷوبَ جَنࣷوڪْ مَمْرࣹ، دِ اࣹبْرࣷنْ لࣺيگِ، ݖَ رࣺيوُ ڪَنَانْ؞ 
\v 20 نِي لَ اࣹتّࣹينْ/ وَا اࣹتّ ݧَ دࣷگَلَلࣹ إِبْرَاهِيمَ نجَايُمْ تࣷولْ بَ اَڪْ خُنْتِ مَ ݖَ نࣹڪّ، مُ دࣹفْ ڪࣷ بࣵمّࣹيلْ؞ 
\c 24 
\s1 إِسْحَاقَ جࣴلْ نَ رࣹبࣹڪَ سࣷخْنَ 
\p 
\v 1 إِبْرَاهِيمَ گُدّࣷونْ نَ فَنْ، بَ مࣵگَّتْ لࣷولْ، تࣹ اَجِ سَخْ جِ بَرْڪࣹيلْ ڪࣷ ݖِ لࣺݒّ؞ 
\p 
\v 2 مُ اَمْ بࣺسْ إِبْرَاهِيمَ وَخْ سُرْگَامْ، بِ گࣴنَ يࣵگّ ݖِ ڪࣴرَمْ، تࣹيْ سَيْتُ اَلَلَمْ جࣺݒّ، نࣹ ڪࣷ:‏ «دُگَلَلْ سَ لࣷخࣷ ݖِ سَمَ سُوفُ لُݒّ\f + \fr 24‏.2 \fk دُگَلْ لࣷخࣷ ݖِ سُوفُ لُݒّ \ft مࣷويْ لِ بࣵنِّ إِسْرَاءِيلْ دَانْ دࣷگَلࣹ نگِݧْ؞\f*، 
\v 3 مَ گِݧْلࣷو لَ ݖِ اَجِ سَخْ جِيْ يࣵلَّيْ اَسَمَانْ اَڪْ سُوفْ نࣹ دࣷو جࣴلَلْ سَمَ دࣷومْ سࣷخْنَ ݖِ بِيرْ جِگࣺينِ وَا ڪَنَانْ، گِ مَ دࣴڪّ ݖِ سࣹينْ بِيرْ؞ 
\v 4 وَايࣹ دِنگَ دࣹمْ سَمَ رࣺيوْ، مَ مَ ݖࣷسَانࣷو، جࣴلَلْ فَ سَمَ دࣷومْ إِسْحَاقَ سࣷخْنَ؞» 
\p 
\v 5 سُرْگَ بَ نࣹ ڪࣷ:‏ «سُ ندَوْ سَ نَنگُوُلَ اࣵندّ اَڪْ مَنْ ݖِ رࣺيوْ مِي نَگْ؟ ندَخْ ڪࣷنْ دَمَا وَرَ يٗبُّ سَ دࣷومْ بَ ݖَ رࣺيوْ مَ نگَ جٗگࣹ؟» 
\v 6 إِبْرَاهِيمَ اِتَمْ نࣹ ڪࣷ:‏ «بُ فَ يٗبُّ سَمَ دࣷومْ مُڪّ؞ 
\v 7 اَجِ سَخْ جِ، يࣵلَّيْ اَسَمَانْ، مࣷومْ مِ مَ جࣴلࣹ سَمَ ڪࣴرْ بَايْ اَڪْ فَ مَ جُدّࣷو، تࣹ وَخْ اَڪْ مَنْ، گِݧَلْ مَ، نࣹ مَ، دِنَ جࣷخْ سَمَ اَسْڪَنْ رࣺيوْ مِي، مࣷومْ ݖِ بࣷݒَّمْ دِنَ يࣹبَلْ مَلاَڪَامْ، مُ جِيتُ لَ؞ فࣷوفَ نگَيْ جࣴلَلࣹ سَمَ دࣷومْ سࣷخْنَ؞ 
\v 8 سُ لَ ندَوْ سِ بࣴگُّلَ تࣷݒّ، ڪࣷنْ وࣵݖّࣷو نگَ اَڪْ مَنْ؞ وَايࣹ رِڪّ بُلْ يٗبُّ سَمَ دࣷومْ فࣷوفَ؞» 
\v 9 سُرْگَ بَ دُگَلْ لࣷخࣷومْ ݖَ سُوفُ لُݒُّ إِبْرَاهِيمَ سَنگَمْ بَ، دَلْدِ گِݧْ ݖَ لࣷولَ؞ 
\p 
\v 10 بَ لࣷولُ اَمࣹي سُرْگَ بَ جࣴلࣹ فُڪِّ گِلࣺيمْ ݖَ گِلࣺيمِ سَنگَمْ، دࣹمْ، يٗبَّالࣹ لِ گࣴنْ ݖِ مبࣷولࣹمْ خࣹيتِ اَلَلُ سَنگَمْ؞ مَ نگَ جࣴمْ رࣺيوُ مࣹسࣷݒࣷتَمِ، ݖَ دࣴڪّ بَ نَخࣷرْ دࣴڪّ؞ 
\v 11 بَ مُيْ جُبْ دࣴڪّ بَ، دَا يࣺسَلْ گِلࣺيمْ يَ فُ دࣹندّ اَڪُبْ سࣹيَانْ وَخْتُوْ نگࣷونْ، فࣹڪّ جِگࣺينْ ݧَيْ گࣺنّ دِ رࣷوتْسِ؞ 
\v 12 مُ دَلْدِ نࣹ:‏ «يَوْ اَجِ سَخْ جِ، سَمَ يࣵلَّيْ سَنگّ إِبْرَاهِيمَ، نگَلَّ نَنگُلْ مَ تࣹيْ جِي تࣹ لاَيࣹ بِيرْ سَمَ سَنگّ إِبْرَاهِيمَ؞ 
\v 13 مَا نگِ نِي تَخَوْ ݖِ بࣴتُ ندࣷخْ مِ، جَنقِ دࣴڪّ بِ دِ رࣷوتْسِ؞ 
\v 14 جَنقّ بُ مَ وَخْ نࣹ ڪࣷ:‏ ‹دࣷو يࣹنِّڪُ سَ نجَقْ، مَيْ مَ، مَ نَانْ،› مُ نࣹ مَ:‏ ‹نَانَلْ بَ نࣷݒِّ، مَ وࣴگَّلْ لَ سَيْ گِلࣺيمْ،› نَ ڪࣷوڪَ دِ ڪِ نگَ جَگْلࣹيلْ سَ جَامْ إِسْحَاقَ؞ نࣷونُ لاَيْ خَمࣹ نࣹ لاَيࣹ نگَ بِيرْ سَمَ سَنگّ؞» 
\p 
\v 15 لاَتَ مُيْ ݧَانْ بَ نࣷݒِّ سَخْ، گِسْ نَ رࣹبࣹڪَ گࣵدُّ نجَقَمْ، دِ ݧࣴوْ؞ رࣹبࣹڪَ مࣷومُ دِ دࣷومُ بࣹتُوࣹلْ تࣹ دِ سࣴتُ مِلْڪَ اَڪْ نَخࣷرْ، مِيْ مَگُ إِبْرَاهِيمَ؞ 
\v 16 ندَوْ سُ تَارُ لَ وࣷونْ، دِ اَبْ جَنقّ بُ سࣺيَگُلْ؞ نَڪَ لَ وࣵݖّ بَ ݖَ سࣹيَانْ بَ، دُيْ نجَقَمْ، يࣺيگَاتْ؞ 
\v 17 سُرْگَ بَ دَوْ، دَجࣹ اَڪْ مࣷومْ نࣹ ڪࣷ:‏ «دࣷو مَ مَيْ تُوتِ ݖِ سَ نجَقْ لِ، مَ نَانْ؞» 
\v 18 مُ نࣹ ڪࣷ:‏ «اَهَڪَيْ، سَنگّ بِ،» دَلْدِ گَاوْ، يࣹنِّڪُ نجَقْ لَ، مَيْ ڪࣷ مُ نَانْ؞ 
\v 19 بَ ڪࣷ ندَوْ سِ مَيࣹي، مُ نَانْ بَ نࣷݒِّ، دَ نࣹ ڪࣷ:‏ «خَارَلْ، مَ وࣴگَّلْ لَ گِلࣺيمْ يِ، ݧُ نَانْ بَ نࣷݒِّ؞» 
\v 20 مُ دَلْدِ گَاوْ، سࣷتِّ نجَقْ لَ ݖَ مبَلْڪَ مَ، دَوَاتْ رࣷوتَلِ گِلࣺيمْ يِ ݖَ سࣹيَانْ بَ؞ 
\v 21 وَا جَ نࣹ ڪࣷ جࣵڪّ، نࣹ تࣹڪّ، دِ سࣹيتْ، بَ خَمْ ندَخْ اَجِ سَخْ جِ اࣵنْتَلْ نَ يࣷونَمْ اَمْ دࣺيتْ؞ 
\p 
\v 22 بَ گِلࣺيمْ يَ نَانࣹي بَ سࣷتَّلْ، وَا جِ جࣴلْ جَارࣷبْ بَڪَّنْ بُ وُرُسْ بُ تࣷلّࣷوڪْ جُرٗومْ بࣹنِّ گَرَامْ، اَڪْ ݧَارِ لَمِ وُرُسْ يُ تࣷلُّ ݖِ تࣺيمࣺيرِ گَرَامْ، تَڪَّلْ ڪࣷ؞ 
\v 23 مُ نࣹ ڪࣷ:‏ «وَخْ مَ، ڪَنْ مࣷو لَ جُرْ؟» اَڪْ اِتَمْ:‏ «ندَخْ مَنْ نَنࣷو دَلْ سَ ڪࣴرْ بَايْ؟» 
\v 24 مُ نࣹ ڪࣷ:‏ «بࣹتُوࣹلَ مَ جُرْ، دࣷومُ نَخࣷرْ اَڪْ مِلْڪَ،» 
\v 25 تࣹگْ ݖَ نࣹ ڪࣷ:‏ «وَاوَاوْ، ݧَخْ مَاڪْ نگࣷوݧْ مَا نگَ فَ، نࣹ گࣵݧّ، تࣹ اِتْ مَنࣹيسْ نَ فَا دَلْ؞» 
\v 26 وَا جِ نَگْ سُجّٗوتْ، سَنتّ اَجِ سَخْ جِ، 
\v 27 دَلْدِ نࣹ:‏ «ݖَنتّ ݧࣹيلْ نَ اَجِ سَخْ جِ، سَمَ يࣵلَّيْ سَنگّ، إِبْرَاهِيمَ، مࣷومْ مِ مَسُلَ نࣷݒّࣹي لاَيࣹ بِيرْ سَمَ سَنگّ، تࣹ مَسُ ڪࣷو ݧࣵڪّࣹ وࣷرْمَ؞ مَنْ اِتْ، اَجِ سَخْ جِ وࣷمَّتْ نَ مَ بَ سَمَ ڪࣴرْ بࣷڪِّ سَنگّ!‏» 
\p 
\v 28 جَنقّ بِ نَگْ دَوْ دࣹمْ، نࣹتَّلِ وَا ڪࣴرْ يَايَمْ لَ خࣹوْ لࣺݒّ؞ 
\v 29 رࣹبࣹڪَ اَمࣷونْ نَ ݖࣵمِّݧْ لُ تُدّ لَبَنْ؞ لَبَنْ دَلْدِ گَاوْتُ گࣺنّ، فࣹڪِّ وَا جَ ݖَ سࣹيَانْ بَ؞ 
\v 30 بࣷوبَ گِسْ نَ جَارࣷ بَ اَڪْ لَمْ، يَ ݖَ لࣷخࣷلْ جِگࣺينَمْ رࣹبࣹڪَ، تࣹ دࣺگّ نَ جِگࣺينَمْ دِ نࣹتَّلِ لَ ڪࣷ وَا جَ وَخْ؞ لࣷولُ تَخْ مُ دࣹمْ ݖَ وَا جَ، فࣹڪّ ڪࣷ ݖَ گِلࣺيمْ يَ ݖَ سࣹيَانْ بَ؞ 
\v 31 مُ نࣹ ڪࣷ:‏ «يَوْ مِ اَجِ سَخْ جِ بَرْڪࣹيلْ، اَگْسِلْ بࣷوگْ!‏ لࣷويْ تࣷوگْ ݖِ اࣵلّ بِ؛ وَاجَلَلْ نَا لَ اَبْ دَلْ، تࣹ گِلࣺيمْ يِ اَمْ نَݧُ فُ ݧُ نࣹڪّ؞» 
\v 32 وَا جَ دَلْدِ اࣵگّ ݖَ ڪࣴرْ گَ، ݧُ سِݒِّ گِلࣺيمْ يَ، مَيْ لࣹينْ ݧَخْ اَڪْ نگࣷوݧْ، مَيْ وَا جَ ندࣷخْ، مُ جࣵنگُ، مࣷومْ اَڪْ ݧِ مُ اࣵنْدَلْ، 
\v 33 بَ نࣷݒِّ ݧُ تَاجَلْ ڪࣷ لُ مُ لࣹڪّ؞ مُ نࣹ:‏ «دࣺيدࣺيتْ، دُمَ لࣹڪّ مُڪّ ڪَيْ، تࣹ وَخُمَ لِ مَ تَخَ جٗگْ؞» لَبَنْ نࣹ ڪࣷ:‏ «ڪࣷنْ نَگْ وَخَلْ؞» 
\p 
\v 34 مُ نࣹ:‏ «مَنْ سُرْگَبْ إِبْرَاهِيمَ لاَ؞ 
\v 35 اَجِ سَخْ جِ دَفَ بَرْڪࣹيلْ سَمَ سَنگّ لࣷولْ، بَ مُيْ بࣷرࣷومْ دَرَجَ؞ مَيْ نَ ڪࣷ جُرْ گُ گࣵتّ اَڪْ گُ گُدّ، خَالِسْ اَڪْ وُرُسْ اَڪْ اَيْ سُرْگَ يُ گٗورْ اَڪْ يُ جِگࣺينْ اَڪْ اَيْ گِلࣺيمْ اَڪِ مبَامْ؞ 
\v 36 سَمَ سࣷخْنَسْ سَنگّ سَارَتَ نَگْ دࣹمْ نَ بَ مࣵگَّتْ، دࣷورَ اَمَلْ سَمَ سَنگّ دࣷومْ جُ گٗورْ؞ دࣷومَمْ جࣷوجُ لَ جࣷخْ لِ مُ مࣷومْ لࣺݒّ؞ 
\v 37 سَمَ سَنگّ نَگْ گِݧْلࣷو مَ نࣹ:‏ ‹بُلْ جࣴلَلْ مُڪّ سَمَ دࣷومْ سࣷخْنَ ݖِ بِيرْ جِگࣺينِ وَا رࣺيوُ ڪَنَانْ، گِ مَ دࣴڪّ؞ 
\v 38 وَايࣹ دࣹمَلْ ݖَ سَمَ ڪࣴرْ بَايْ، ݖَ سَمَيْ بࣷڪّ، نگَ جࣴلَلْ فَ سَمَ دࣷومْ سࣷخْنَ؞› 
\v 39 مَ نࣹ سَمَ سَنگّ:‏ ‹بُ ندَوْ سَ نَنگُوُلَ اࣵندّ اَڪْ مَنْ نَگْ؟› 
\v 40 مُ نࣹ مَ:‏ ‹اَجِ سَخْ جِ مَ تࣷݒّ، دِنَ يٗنِّ مَلاَڪَامْ، مُ اࣵندّ اَڪْ يَوْ، بَ اࣵنْتَلَلْ لَ سَ يࣷونْ، نگَ جࣴلَلْ سَمَ دࣷومْ سࣷخْنَ ݖَ سَمَ ڪࣴرْ بَايْ، ݖَ سَمَ بِيرِ بࣷڪّ؞ 
\v 41 بࣷو دࣹمࣹي بَ ݖَ سَمَيْ بࣷڪّ، وࣵݖّ نگَ، ندَخْ بُ ݧُ لَ مَيُلْ سࣷخْنَ، وࣵݖّࣷو نگَ اَڪْ مَنْ؞› 
\v 42 بَ مَ اَگْسࣹي تࣹيْ جِي ݖَ سࣹيَانْ بَ، دَمَا وَخْ نࣹ:‏ ‹اَجِ سَخْ جِ، سَمَ يࣵلَّيْ سَنگّ إِبْرَاهِيمَ، ندࣹگَمْ نَرْ نگَا اࣵنْتَلْ يࣷونْ وِ مَيْ دࣷخْ، نگَلَّ مَيْ مَ لِي:‏ 
\v 43 مَا نگِي تَخَوْ ݖِ سࣹيَانْ بِ؛ جَنقّ بَيْ ݧࣴوْ رࣷوتْسِ، مَ نࣹ ڪࣷ:‏ «دࣷو مَ مَيْ تُوتِ ݖِ سَ نجَقْ لِ، مَ نَانْ،» 
\v 44 مُ نࣹ مَ:‏ «نَانَلْ بَ نࣷݒِّ، مَ وࣴگَّلْ لَ سَيْ گِلࣺيمْ،» ڪࣷوڪُ نَ دِ سࣷخْنَ سِ اَجِ سَخْ جِ جَگْلࣹيلْ سَمَ دࣷومُ سَنگّ؞› 
\p 
\v 45 «بَلَ مَا ݧَانْ بَ نࣷݒِّ، رࣹبࣹڪَ نࣹ جِمࣹيتْ، گࣵدُّ نجَقَمْ، وࣵݖّ ݖَ سࣹيَانْ بَ، دِ رࣷوتْ؞ مَ نࣹ ڪࣷ:‏ ‹مَيْ مَ، مَ نَانْ؞› 
\v 46 مُ گَاوْ يࣹنِّڪُ نجَقْ لِ، دَلْدِ نࣹ مَ:‏ ‹نَانَلْ بَ نࣷݒِّ مَ وࣴگَّلْ لَ سَيْ گِلࣺيمْ؞› مَ نَانْ بَ نࣷݒِّ، مُ وࣴگَّلْ مَ گِلࣺيمْ يِ؞ 
\v 47 مَ لاَجْ ڪࣷ نࣹ ڪࣷ:‏ ‹ڪَنْ مࣷو لَ جُرْ؟› مُ نࣹ:‏ ‹بࣹتُوࣹلْ، دࣷومُ نَخࣷرْ اَڪْ مِلْڪَ؞› 
\p «ݖَ لاَ ڪࣷ تَڪَّلْ جَارࣷ بِ ݖِ بَڪَّنَمْ، اَڪْ لَمْ يِ ݖِيْ لࣷخࣷومْ؞ 
\v 48 بَ مُ ڪࣷ دࣹفࣹي مَ سُجّٗوتَلْ اَجِ سَخْ جِ، سَنتّ اَجِ سَخْ جِيْ سَمَ يࣵلَّيْ سَنگّ إِبْرَاهِيمَ، ندَخْ جُبَلْ نَ سَمَ يࣷونْ، بَ مَ جࣴلَلْ دࣷومَمْ سࣷخْنَ ݖِيْ بࣷڪَّمْ؞ 
\v 49 لࣺيگِ نَگْ ندࣹگَمْ نَرْ نگࣹينَ رَفࣹتࣷو اَڪْ سَمَ سَنگّ تࣹيْ سࣵمّ \w ڪٗلّࣴرࣹ|ڪٗلّࣴرࣹ گ-:‏\w*، خَمَلْ-لࣹينْ مَ ڪࣷ، بَ مُ لࣹيرْ؞ سُ نگࣹينْ ڪࣷ نَرُلْ اِتْ، وَخْلࣹينْ مَ، مَ خَمْ نُ مَيْ دࣹفْ؞» 
\p 
\v 50 لَبَنْ اَڪْ بࣹتُوࣹلْ نࣹ ڪࣷ:‏ «مبِرْ مࣷومُ دࣹ ݖِ اَجِ سَخْ جِ لَ جٗگࣹ، تࣹ اَمُنُ ݖِ دَرَ لُ نُيْ وَخْ؞ 
\v 51 رࣹبࣹڪَا نگࣷوگُ، جࣴلَلْ تࣹ دࣹمْ، مُيْ سَ سࣷخْنَسْ دࣷومُ سَنگّ، نِ لَ ڪࣷ اَجِ سَخْ جِ تࣹگْتَلࣹ؞» 
\v 52 نَڪَ لَ سُرْگَبْ إِبْرَاهِيمَ دࣺگّ يࣷويُ ڪࣵدُّ، دَلْدِ سُجّٗوتَلْ اَجِ سَخْ جِ؞ 
\p 
\v 53 سُرْگَ بَ نَگْ گࣺنّࣹ اَيْ گࣵنجَرِ خَالِسْ اَڪْ يُ وُرُسْ بࣷولࣹيڪْ اَيْ يࣺرࣹ، جࣷخْ رࣹبࣹڪَ؞ ݖࣵمِّݧْ لَ اَڪْ يَايْ جَ اِتَمْ، مُ مَيْ لࣹينْ اَلَلْ جُ تَڪُّ؞ 
\v 54 بَ لࣷولُ وࣹيسࣷو مُ دࣷورَ لࣹڪّ، دَلْدِ نَانْ، مࣷومْ اَڪْ ݧِ مُ اࣵنْدَلْ؞ ݧُ فَنَانْ فَ ڪࣹرࣷوگْ؞ 
\p بَ ݧُ يࣹوّࣷو ݖَ اࣴلّࣴگْ سَ، سُرْگَ بَ نࣹ:‏ «بࣵيِّلࣹينْ مَ نَگْ، مَ دࣹلُّ ݖَ سَمَ سَنگّ؞» 
\v 55 ݖࣵمِّݧَلْ ندَوْ سَ اَڪْ يَايْ جَ دَلْدِ نࣹ ڪࣷ:‏ «خَنَا ڪَيْ جَنقّ بِ دِنَ تࣷوگَاتْ اَڪْ نُنْ اَبْ دِيرْ بࣷوگْ، مَانَامْ فِي اَڪْ سِبِّرْ، دࣷورَ دࣹمْ؞» 
\v 56 مُ نࣹ لࣹينْ:‏ «گَنَّاوْ اَجِ سَخْ جِ اࣵنْتَلْ نَ سَمَ يࣷونْ، تࣹي نگࣹينْ مَ بَݧَ يࣹيخَلْ، تࣹ بࣵيِّ مَ رࣹڪّ، مَ دࣹلُّ ݖَ سَمَ سَنگّ؟» 
\v 57 ݧُ نࣹ ڪࣷ:‏ «ڪࣷنْ نَگْ نَنُ وࣷو جَنقّ بِ، لاَجْ ڪࣷ مࣷومْ ݖِ بࣷݒَّمْ؞» 
\v 58 ݖِ ڪَوْ لࣷولُ ݧُ وࣷو رࣹبࣹڪَ، نࣹ ڪࣷ:‏ «ندَخْ دَنگَيْ اࣵندّ اَڪْ وَا جِ لࣺيگِ؟» مُ نࣹ:‏ «وَاوْ؞» 
\v 59 بَ لࣷولُ اَمࣹي ݖࣵمِّݧْ يَ بࣵيِّ سࣹينْ جِگࣺينْ رࣹبࣹڪَ، مࣷومْ اَڪْ سُرْگَ، بِ ڪࣷ يَرْ تࣹ دَانْ ڪࣷ نࣵمْݒَلْ، ݧُ اࣵندّ اَڪْ سُرْگَبْ إِبْرَاهِيمَ اَڪْ ݧِ ڪࣷ تࣷݒّ، ݧُ دࣹمْ؞ 
\v 60 ݧَ نگَيْ ݧَانَلْ رࣹبࣹڪَ، مُ بَرْڪࣹيلْ، تࣹ نَانْ:‏ 
\q1 «اࣺيْ جِگࣺينْ سُنُ!‏ گِيرَلْ، بَ سࣷسْ اَيْ جُنِّيْ جُنِّ، 
\q1 تࣹ سَ اَسْڪَنْ تࣹگْ اَيْ بَݧَمْ تࣵنڪّ؞» 
\m 
\v 61 گَنَّاوْ لࣷولُ رࣹبࣹڪَ اࣵندّ اَڪْ خَلࣹ يُ جِگࣺينْ، يِيْ جَامَمْ، ݧُ وَرْ اَيْ گِلࣺيمْ، تࣷݒّ وَا جَ؞ سُرْگَ بَ دَلْدِ دࣹمْ، يٗبُّ رࣹبࣹڪَ؞ 
\p 
\v 62 لࣷولُ فࣹڪّ نَ إِسْحَاقَ دࣴڪّ ݖَ اࣵلُّبْ نࣹگࣹوْ؞ مُ دࣹمࣷونْ نَگْ تࣹينُ لَخَيْ رࣷيْ، بَ ݧِبِّسِ؞ 
\v 63 گࣹنّ نگࣷونْ إِسْحَاقَ گࣺنّ، دِ دࣷخَنْتُ ݖَ اࣵلّ بَ؞ نَڪَ لَ نࣹ سِگّࣹتْ خࣷولْ، سࣺينْ گِلࣺيمْ يُيْ ݧࣴوْ؞ 
\v 64 رࣹبࣹڪَ اِتْ نࣹ سِگّࣹتْ، گِسْ إِسْحَاقَ؞ مُ نࣹ ݖࣴݒّ نَگْ، وࣵݖّ گِلࣺيمْ گَ، 
\v 65 دَلْدِ نࣹ سُرْگَ بَ:‏ «وَا جࣹي ݖِ اࣵلّ بِيْ ݧࣴوْ، جࣴمْ ݖِ نُنْ، ڪَنَ؟» سُرْگَ بَ نࣹ ڪࣷ:‏ «سَمَ سَنگّ لَ دࣹ؞» رࣹبࣹڪَ دَلْدِ جࣴلْ مُورَايْ بَ، مُورࣷو؞ 
\v 66 سُرْگَ بَ نَگْ نࣹتَّلِ إِسْحَاقَ لِ مُ دࣹفْ لࣺݒّ؞ 
\v 67 بَ لࣷولُ وࣺيࣹي إِسْحَاقَ يٗبُّ رࣹبࣹڪَ ݖَ خَيْمَبْ يَايَمْ سَارَتَ، مُيْ سࣷخْنَامْ، دِ ڪُ مُ بࣴگّ، تࣹ دِ ڪࣷ مُݧࣹ يَايَمْ، ندَخْ فࣹڪّ نَ مُ فَاتُ؞ 
\c 25 
\s1 إِبْرَاهِيمَ نࣹلَوْ نَ 
\p 
\v 1 إِبْرَاهِيمَ جࣴلاَتْ نَ سࣷخْنَ سُ تُدّ ڪࣹتُرَ، 
\v 2 اَمْ ݖَ سِمْرَنْ اَڪْ يࣷگْسَنْ اَڪْ مࣹدَنْ اَڪْ مَجَنْ اَڪْ يِسْبَگْ اَڪْ سُوَ؞ 
\v 3 يࣷگْسَنْ جُرْ سَبَ اَڪْ دࣹدَنْ؞ اَسْڪَنِ دࣹدَنْ ݧࣷويْ اَسُرࣹينْ ݧِ، لࣹتُسࣹينْ ݧِ اَڪْ لࣹوُمࣹينْ ݧِ؞ 
\v 4 دࣷومِ مَجَنْ يُ گٗورْ ݧࣷو دِ اࣹفَ اَڪْ اࣹفࣹرْ اَڪْ اࣹنࣷگْ اَڪْ اَبِدَ اَڪْ اࣹلْدَ؞ ݧࣷوݧُ ݧࣺݒّ خࣹيتُ ڪࣹتُرَ لَݧُ؞ 
\p 
\v 5 إِبْرَاهِيمَ نَگْ دࣷنَلࣹ إِسْحَاقَ لࣺݒّ لُ مُ مࣷومْ؞ 
\v 6 دࣷومْ يُ گٗورْ، يَ إِبْرَاهِيمَ اَمْ اَڪِ نࣹڪَّالࣹيمْ\f + \fr 25‏.6 \ft ݖَ يࣷويَ جَمࣷنࣷ، نِتْ مَنࣷونْ نَا اَمْ اَيْ سࣷخْنَ يُ اَمْ ݖࣺرْ بُ مَتْ سࣴڪّ، اَڪْ يࣹنࣹينْ سࣷخْنَ، يُ گࣴنَ نࣺيوْلࣹ سَݧْ-سَݧْ، ݧࣷومْ اَڪْ سࣹينِ دࣷومْ؞\f*، مُ مَيْ لࣹينْ اَلَلْ ݖَ بَ مُيْ دُندّ، بَ نࣷݒِّ يࣹبَلْ لࣹينْ ݒࣹنڪُ، ݧُ سَنݖِ ݖَ رࣺيوُ ݒࣹنڪُ، بَ سࣷرࣹ دࣷومَمْ إِسْحَاقَ؞ 
\p 
\v 7 اَتِ إِبْرَاهِيمَ تࣺيمࣺيرْ لَ اَڪْ جُرٗومْ ݧَارْ فُڪّ اَڪْ جُرٗومْ (175)؞ 
\v 8 بَ لࣷولُ وࣹيسࣷو لَ بَڪَّنُ إِبْرَاهِيمَ رࣷتْ، مُ نࣹلَوْ، فࣹڪِّ اَيْ مَامَمْ، گَنَّاوْ بَ مُ گُدّࣹي فَنْ، بَ مࣵگَّتْ لࣷولْ تࣹ بَرْڪࣹيلْ؞ 
\v 9 إِسْحَاقَ اَڪْ اِسْمَيْلَ، دࣷومَمْ يُ گٗورْ يَ، رࣷبْ ڪࣷ ݖَ خُنْتِمْ خࣹيرْ مَ ݖَ مَگْݒࣹلَ تࣹ جࣵڪَّارْلࣷو اَڪْ مَمْرࣹ، ݖَ تࣷولُبْ اࣹفْرࣷنْ دࣷومُ ݖࣷوَرْ، مِ بࣷڪّ ݖِ خࣹيتُ اࣹتّ؞ 
\v 10 تࣷولْ بَ إِبْرَاهِيمَ جࣴنْدࣷونْ ݖَ وَا اࣹتّ، فࣷوفَ لَݧُ دࣹنݖّ إِبْرَاهِيمَ اَڪْ سࣷخْنَامْ سَارَتَ؞ 
\v 11 گَنَّاوْ بَ إِبْرَاهِيمَ نࣹلَوࣹي، يࣵلَّ بَرْڪࣹيلْ نَ دࣷومَمْ إِسْحَاقَ؞ إِسْحَاقَ نگِ دࣴڪّࣷونْ ݖَ وࣹتُ تࣹينُ لَخَيْ رࣷيْ؞ 
\ms اَسْڪَنُ اِسْمَيْلَ 
\mr (سَارْ 25‏.12‏-18) 
\p 
\v 12 اِسْمَيْلَ مࣷومࣹي نَگْ، دࣷومُ إِبْرَاهِيمَ جَاڪْ اَجَرَ مُ مِسْرَ، مَ دࣷونْ جَامُبْ سَارَتَ، اَسْڪَنَمْ مࣷويْ لِي؞ 
\v 13 تُرِ دࣷومِ اِسْمَيْلَ يُ گٗورْ نِ سࣹينْ جُدُّ تࣷݒَّنْتࣹ، ݧࣷو دِ:‏ نࣹبَيࣷتْ، تَاوُبْ اِسْمَيْلَ، ݧَ ݖَ تࣷݒّ دِ ڪࣹدَرْ اَڪْ اَدَبࣹيلْ اَڪْ مِبْسَمْ 
\v 14 اَڪْ مِسْمَ اَڪْ دُومَ اَڪْ مَاسَ 
\v 15 اَڪْ اَدࣵدّ اَڪْ تࣹمَ اَڪْ يࣹتُرْ اَڪْ نَفِسْ اَڪْ ڪࣹدَمَ؞ 
\v 16 ݧࣷوݧُ ݧࣷويْ دࣷومِ اِسْمَيْلَ يُ گٗورْ، سࣹينِ تُرَ نگࣷوگْ، ݧُيْ فُڪِّ گَرْمِ اَڪْ ݧَارْ يُ جِيتࣹ سࣹينِ لَنگّ ݖِ سࣹينِ سَنݖّ اَڪْ سࣹينِ دَلْ؞ 
\v 17 اَتِ اِسْمَيْلَ تࣺيمࣺيرْ لَ اَڪْ فَنْوࣹيرْ اَڪْ جُرٗومْ ݧَارْ (137)؞ گَنَّاوْ لࣷولُ لَ نࣹلَوْ، فࣹڪِّ اَيْ مَامَمْ؞ 
\p 
\v 18 ݧَ نگَ دࣴڪّࣷونْ دِگَّنْتࣹ بَ دَلࣹ اَوِلَ بَ سُرْ، گَ جࣵڪَّارْلࣷوڪْ مِسْرَ، بࣷويْ جࣴمْ اَسُرْ؞ نࣷونُ لَ فَ اَسْڪَنُ اِسْمَيْلَ سَنݖࣹ، جࣵڪَّارْلࣷوڪْ دࣷومِ بَايَمْ يࣺݒّ؞ 
\ms اَسْڪَنُ إِسْحَاقَ دࣷومُ إِبْرَاهِيمَ 
\mr (سَارْ 25‏.19—35‏.29) 
\p 
\v 19 إِسْحَاقَ دࣷومُ إِبْرَاهِيمَ جُ گٗورْ جَ، اَسْڪَنَمْ مࣷويْ لِي؞ إِبْرَاهِيمَ جُرْ إِسْحَاقَ؞ 
\v 20 إِسْحَاقَ اَمْ ݧࣹينتّ فُڪِّ اَتْ، جࣴلْ رࣹبࣹڪَ دࣷومُ بࣹتُوࣹلْ، مِ بࣷڪّ ݖِ خࣹيتُ اَرَمْ، تࣹ دࣴڪّࣹ دِيوَانُ ݒَدَنْ اَرَمْ، دِبْ جِگࣺينُ لَبَنْ، مِ بࣷڪّ اِتَمْ ݖِ خࣹيتُ اَرَمْ؞ 
\v 21 گَنَّاوْ گَ سࣷخْنَسْ إِسْحَاقَ اَمُلْ دࣷومْ، إِسْحَاقَ دَگَانَلْ ڪࣷ اَجِ سَخْ جِ، مُ نَنگُلْ ڪࣷ، سࣷخْنَ سِ دَلْدِ اࣴمبّ؞ 
\v 22 دࣷومْ يِ نَگْ دِ بُوخَنْتࣹ ݖِ بِيرَمْ، بَ مُ نَانْ:‏ «ندࣹگَمْ نِي لَ ڪَيْ، جَرُ ڪࣷ وࣷونْ!‏» ݖِ ڪَوْ لࣷولُ سࣷخْنَ سِ دࣹمْ، دِيسْ ڪࣷ اَجِ سَخْ جِ؞ 
\p 
\v 23 اَجِ سَخْ جِ نࣹ ڪࣷ:‏ 
\q1 «ݧَارِ گِيرْ نگَ اࣴمبّ، 
\q1 نَرَ اَمْ ݧَارِ خࣹيتْ يُيْ خَاجَلࣷو، 
\q1 وࣹنّ وِ مࣷويْ اࣴݒّ دࣷولࣹ وِ ݖِ دࣹسْ، 
\q1 تࣹ مَگْ جِ مࣷويْ سُرْگَوُ رَڪّ جِ\f + \fr 25‏.23 \ft ݖِ بࣵنِّ إِسْرَاءِيلْ، سࣹيخْ، بِ جࣴڪَّ جُدُّ، مࣷو مَگْ ڪِ مُجَّ جُدُّ؞\f*؞» 
\p 
\v 24 بَ مُ دࣹمࣹي بَ وَرَ مُݖّ، اَمُلْ لُ مࣷيْ اَيْ سࣹيخْ؞ 
\v 25 نَڪَ نࣷونَ ڪَ جࣴڪَّ گَنࣹ اࣵدِّنَ خࣷنقّ، يَرَمْ وِ سࣴقْ لِݒّ، مࣹلْ نِ مبُبُّمْ دࣹرْ مُ نࣹ سࣵيّ اَڪِ ڪَوَرَمْ، ݧُ تُدّࣹ ڪࣷ اࣹسَوُ (مُ فِرِ ڪُ جࣴخࣴمْ)؞ 
\v 26 گَنَّاوْ گَ ڪَ ݖَ دࣹسْ تࣷݒّ ݖَ، لࣷخࣷ بَ جࣵݒّ ݖَ تࣺسْتࣴنُ اࣹسَوُ؞ ݧُ تُدّࣹ ڪࣷ يَعْقُوبَ (مُ فِرِ جࣵݒّ ݖِ تࣺسْتࣴنْ)\f + \fr 25‏.26 \fk جࣵݒّ ݖِ تࣺسْتࣴنْ:‏ \ft مُ نگِ تࣹڪِّ ݖِ وَخِنْ «سُوفُ نِتْ، بَ اَمْ لࣷو نَنگُ ݖِ مࣷومْ»؞\f*؞ بَ لࣹينْ رࣹبࣹڪَ دِ اَمْ، فࣹڪّ نَ إِسْحَاقَ اَمْ جُرٗومْ بࣹنّ فُڪِّ اَتْ؞ 
\s1 اࣹسَوُ سࣵگَّنࣹ نَ ݖࣺرَمْ 
\p 
\v 27 بَ مُ ڪࣷ دࣹفࣹي گࣷنࣹ يَ دِ مࣵگّ، اࣹسَوُ دِ رࣴبّڪَتْ بُ ݧَوْ، دِ ڪُ بࣴگّ اࣵلّ؛ يَعْقُوبَ مࣷومْ دِ نِتْ ڪُ گࣵتّࣹݧْلُ\f + \fr 25‏.27 \fk گࣵتّࣹݧْلُ \ft گِ ݖِ يَعْقُوبَ مࣷو وَرَلࣷونْ خَمُلْ دَرَ ݖِ رࣴبّ؞\f* تࣹ بࣴگّࣷونْ تࣷوگَايُ ڪࣴرْ؞ 
\v 28 إِسْحَاقَ نَگْ اَمْ ݖࣷفࣹيلْ ݖِ اࣹسَوُ ندَخْ لِ مُيْ لࣹڪّ ݖِ اَمْ رࣴبَّمْ، تࣹ رࣹبࣹڪَ مࣷومْ گࣴنَ سࣷݒّ يَعْقُوبَ؞ 
\p 
\v 29 مُ اَمْ بࣺسْ يَعْقُوبَ دِ تࣷگّ ندَمْبࣹلْ ݧࣹبّࣹ، يࣹمࣷوڪْ اࣹسَوُ جٗگࣹ ݖَ تࣷولْ يَ، خِيفْ بَ نࣹ ݧࣹدّ؞ 
\v 30 مُ نࣹ يَعْقُوبَ:‏ «گَاوࣹ مَ ݖِ ندَمْبࣹ لُ خࣷنقّ لࣹي وَايْ، بَ مَ دُيْ ݖِ سَمَ بِيرْ، ندَخْ خِيفَ نگِ مَيْ رࣹيْ؞» لࣷولُ مࣷو تَخْ ݧُ تُدّࣹ اࣹسَوُ، اࣹدࣷمْ (مُ فِرِ خࣷنقࣹ)؞ 
\v 31 يَعْقُوبَ نࣹ ڪࣷ:‏ «دَنگَ مَ ڪࣷيْ جࣴڪَّ وࣹݖِّ سَ ݖࣺرُ ندࣷنࣷ بِ نگَ يࣹيࣷو ندَخْ لِ نگَيْ تَاوْ\f + \fr 25‏.31 \ft ݖِ بࣵنِّ إِسْرَاءِيلْ، تَاوْ مࣷويْ مُجّ دࣷونْ ڪِلِفَگْ ڪࣴرْ، تࣹ مࣷويْ اࣴݒّلࣹ اَيْ رَڪَّمْ اَبْ ݖࣺرْ ݖِ ندࣷنࣷ؞\f*؞» 
\v 32 اࣹسَوُ نࣹ:‏ «مَنْ مِيْ وَاجَ دࣹي اَڪْ خِيفْ، اَنَ لُ مَ ݖࣺرُ تَاوْ دِ جَرِݧْ؟» 
\v 33 يَعْقُوبَ نࣹ ڪࣷ:‏ «گِݧَلْ مَ جࣴڪّ؞» اࣹسَوُ گِݧَلْ ڪࣷ ڪࣷ، مُ جَايْ يَعْقُوبَ ندࣷنࣷ، لِ مُ يࣹيࣷو ندَخْ لِ مُيْ تَاوْ؞ 
\v 34 يَعْقُوبَ جࣷخْ اࣹسَوُ مبُرُ اَڪْ ندَمْبࣹ، مُ لࣹڪّ، نَانْ، دَلْدِ جٗگْ دࣹمْ يࣷونَمْ؞ نࣷونُ لَ اࣹسَوُ سࣵگَّنࣹي ݖࣺرُ تَاوْ، بِ مُ يࣹيࣷو؞ 
\c 26 
\s1 إِسْحَاقَ نࣴبُّجِ نَ ݖَ وَا گࣹرَرْ نگِرْ مُݖّ 
\p 
\v 1 بَ لࣷولُ وࣺيࣹي خِيفْ اَمْ ݖَ رࣺيوْ مَ، مُيْ خِيفْ گُ وُوتࣹ اَڪْ گَ وࣷونْ ݖَ جَمࣷنࣷيْ إِبْرَاهِيمَ؛ إِسْحَاقَ نَگْ دࣹمْ گࣹرَرْ ݖَ اَبِمࣹلࣹگْ، بُورُبْ وَا فِلِسْتِ؞ 
\p 
\v 2 فࣷوفَ اَجِ سَخْ جِ فࣹيݧُ ڪࣷ فَ نࣹ ڪࣷ:‏ «بُلْ دࣹمْ مِسْرَ، وَايࣹ نَنگَ تࣷوگْ ݖِ رࣺيوْ مِ مَ لَيْ وَخْ؞ 
\v 3 دَلَلْ ݖِ رࣺيوْ مِي؛ دِنَا اࣵندّ اَڪْ يَوْ، بَرْڪࣹيلْ لَ؞ يَاڪْ سَ اَسْڪَنْ لاَيْ جࣷخْ سُوفْ سِي سࣺݒّ، تࣹ دِنَا سࣵمّ لِ مَ گِݧَلࣷونْ سَ بَايْ إِبْرَاهِيمَ؞ 
\v 4 دِنَا فُلْ سَ اَسْڪَنْ نِ بِدِّيوِ اَسَمَانْ، دِنَا جࣷخْ سَ اَسْڪَنْ سُوفْ سِي سࣺݒّ، تࣹ اِتْ ݖِ سَوْ اَسْڪَنْ لَ خࣹيتِ اࣵدِّنَ يࣺݒّ دِ بَرْڪࣹيلࣹ، 
\v 5 ندَخْ إِبْرَاهِيمَ دࣺگَّلْ نَ مَ، دࣺنڪࣷو نَ سَمَ ندࣺنڪَانࣹ، اَڪْ سَمَيْ سَنْتَانࣹ، اَڪْ سَمَ دࣷگَلِ يࣷونْ، اَڪْ سَمَيْ يࣷونْ؞» 
\p 
\v 6 إِسْحَاقَ نَگْ تࣷوگْ گࣹرَرْ؞ 
\v 7 گٗورِ فࣷوفَ لاَجْ ڪࣷ ندَوْ سِ مُ اࣵنْدَلْ، لُ مُ دࣷونْ ݖِ مࣷومْ، مُ نࣹ:‏ «سَمَ جِگࣺينْ لَ؞» دَفَ بَݧࣷونَ وَخْ نࣹ سࣷخْنَامْ لَ، نگِرْ رَگَلْ وَا فࣷوفَ رࣹيْ ڪࣷ ندَخْ تَارُ رࣹبࣹڪَ؞ 
\v 8 بَ ݧُ فَ تࣷوگࣹي بَ مُ يࣵگّ، مُ اَمْ بࣺسْ اَبِمࣹلࣹگْ، بُورُبْ وَا فِلِسْتِ تࣷلُّ ݖِ ݒَلَنْتࣹيرَمْ، گِسْ لࣹينْ، فࣹڪّ يٗو إِسْحَاقَ نگَيْ رَايْ سࣷخْنَامْ رࣹبࣹڪَ؞ 
\v 9 اَبِمࣹلࣹگْ وࣷولُ إِسْحَاقَ نࣹ ڪࣷ:‏ «ڪِي ڪَيْ ندࣹڪࣹ سَ سࣷخْنَ لَ!‏ نࣷو مَنَ وَخࣹ نࣹ سَ جِگࣺينْ لَ؟» إِسْحَاقَ نࣹ ڪࣷ:‏ «دَمَا وَخࣹ نࣷونُ، نگِرْ ݧُ بَݧْ مَا رࣹيْ ندَخْ مࣷومْ؞» 
\v 10 اَبِمࣹلࣹگْ نࣹ ڪࣷ:‏ «لِ نگَ نُ دࣹفْ نَگْ؟ خَوْ تُوتِ ڪࣹنّ ݖِ نِتْ ݧِ تࣴدّࣹ سَ سࣷخْنَ، تࣹ ڪࣷنْ نگَ يٗبّࣹ نُ تࣷوݧْ؞» 
\v 11 اَبِمࣹلࣹگْ دَلْدِ فَيْ دࣷخࣹ اَرْتُ وَا رࣺيوَمْ مࣺݒّ نࣹ لࣹينْ:‏ «ڪُ لاَلْ وَا جِي وَلَّ سࣷخْنَامْ، دࣹيسْ نَ ڪࣷ رࣹيْ؞» 
\s1 إِسْحَاقَ فَسْ نَ ڪٗلّࣴرࣹ اَڪْ اَبِمࣹلࣹگْ 
\p 
\v 12 گَنَّاوْ لࣷولُ إِسْحَاقَ بࣹيْ ݖَ رࣺيوْ مَ، گٗوبْ ݖَ اَتْ مَ لُ تࣷلّࣷوڪْ تࣺيمࣺيرِ يࣷونْ لَ مُ جِ وࣷونْ، ندَخْ اَجِ سَخْ جِ دَ ڪࣷو بَرْڪࣹيلْ؞ 
\v 13 اَلَلَمْ دِ يࣷڪُّ، مُيْ گࣴنَ بَرࣹلࣹ، بَ مُجّ اَمْ دࣷولࣹ لࣷولْ، 
\v 14 اَمْ گࣺتُّ جُرْ گُ گُدّ اَڪْ گُ گࣵتّ، اَڪْ اَيْ سُرْگَ يُ بَرࣹ، بَ تَخْ وَا فِلِسْتِ اِݧَانࣹ ڪࣷ، 
\v 15 بَيْ سَڪّ اَڪَ سࣴڪّ مبࣷولࣹمْ تࣹينْ، يِ سُرْگَيْ بَايَمْ إِبْرَاهِيمَ گَسࣷونْ ݖَ جَمࣷنࣷومْ؞ 
\v 16 اَبِمࣹلࣹگْ دَلْدِ نࣹ إِسْحَاقَ:‏ «دࣹمَلْ، بَ سࣷرࣹ نُ، ندَخْ دَنگَ نࣷو اࣴݒّ دࣷولࣹ لࣷولْ؞» 
\v 17 إِسْحَاقَ جٗگࣹ فࣷوفَ، دَلِ ݖَ خُرُ گࣹرَرْ، سَنݖّ فَ؞ 
\p 
\v 18 بَ لࣷولُ وࣹيسࣷو إِسْحَاقَ سِڪّلِ تࣹينْ، يِ ݧُ گَسࣷونْ ݖَ جَمࣷنࣷيْ بَايَمْ إِبْرَاهِيمَ، تࣹ وَا فِلِسْتِ سَڪّࣷونْ لࣹينْ گَنَّاوْ بَ إِبْرَاهِيمَ نࣹلَوࣹي؞ ݖَ لَ تُدّࣹ تࣹينْ يِ تُرْ، يَ لࣹينْ بَايَمْ تُدّࣹ وࣷونْ؞ 
\v 19 سُرْگَيْ إِسْحَاقَ گَسَاتْ ݖَ خُرْ وَ، جࣷتْ ندࣷخْ مُ نࣹيخْ؞ 
\v 20 تࣹيوُلْ سࣵمِّ گࣹرَرْ دِ سࣷووࣷوڪْ سࣵمِّ إِسْحَاقَ نَانْ:‏ «نُنْ نࣷو مࣷومْ ندࣷخْ مِ؞» مُ تُدّࣹ تࣹينْ بَ اࣹسࣹگْ (مُ فِرِ ݖࣷووْ)، ندَخْ لِ ݧُ سࣷووࣷو اَڪْ مࣷومْ؞ 
\v 21 ݧُ گَسَاتْ اَبْ تࣹينْ، خُلࣷو اَمَتِ ݖَ، مُ تُدّࣹ ڪࣷ سِتْنَ (مُ فِرِ خُلࣷو)؞ 
\v 22 مُ جٗگࣹ فࣷوفَ، گَسَتِ تࣹينْ، جࣵمّ نࣹ ݧࣷيّ، مُ تُدّࣹ ڪࣷ رࣹيࣷبࣷتْ (مُ فِرِ فُ يَاتُ)، ندَخْ دَ نࣹ:‏ «لࣺيگِ اَجِ سَخْ جِ يَاتَلْ نَ نُ، تࣹ دِنَنُ وࣷومْلࣹ ݖِ رࣺيوْ مِ؞» 
\p 
\v 23 بَ مُ فَ جٗگࣹي، دَفَ دࣹلُّ بࣹيرْسࣹبَ؞ 
\v 24 گُدِّ گࣷوگُ اَجِ سَخْ جِ فࣹيݧُ ڪࣷ نࣹ ڪࣷ:‏ «مَايْ يࣵلَّيْ إِبْرَاهِيمَ سَ بَايْ؛ بُلْ رَگَلْ دَرَ، ندَخْ مَا نگِ اࣵندّ اَڪْ يَوْ؞ دِنَا لَ بَرْڪࣹيلْ، فُلْ سَ اَسْڪَنْ ندَخْ سَمَ جَامْ إِبْرَاهِيمَ؞» 
\v 25 إِسْحَاقَ نَگْ سࣵڪّ فَ \w سَرْخَلُڪَايْ|سَرْخَلُڪَايْ ب-:‏\w*، تُدّ فَ اَجِ سَخْ جِ، وࣷرْمَالْ ڪࣷ، بَ نࣷݒِّ سَمݒّ فَ خَيْمَامْ؞ تࣹ اِتَمْ اَيْ سُرْگَامْ بࣴنّ نَݧُ فَ اَبْ تࣹينْ؞ 
\p 
\v 26 ݖِ دِگَّنْتࣹ بࣷوبُ اَبِمࣹلࣹگْ دَفَ جٗگࣹ گࣹرَرْ، دࣹمْ فࣹڪِّ ڪࣷ، اࣵندّ اَڪْ اَوُسَتْ، مَ دࣷونْ وٗلّࣴرࣹيمْ، اَڪْ ݒِڪࣷلْ، نجِيتَلْ خَرࣹڪَتَمْ؞ 
\v 27 إِسْحَاقَ نࣹ لࣹينْ:‏ «لُ وَرَلْ نگࣹينْ فࣹڪّسِ مَ فِي، گَنَّاوْ دَنگࣹينْ مَا بَݧْ، بَ دࣵقْ مَ؟» 
\v 28 ݧُ نࣹ ڪࣷ:‏ «گِسْ نَنُ بُ بَاخْ نࣹ اَجِ سَخْ جِ اࣵندّ نَ اَڪْ يَوْ؛ مࣷو تَخْ نُ نࣹ اَيْݖَ نُ وَاتࣷو ݖِ سُنُ دِگَّنْتࣹيڪْ يَوْ تࣹ فَسَنْتࣹيڪْ يَوْ \w ڪٗلّࣴرࣹ|ڪٗلّࣴرࣹ گ-:‏\w*؞ 
\v 29 سُ ڪࣷ دࣹفࣹي دࣷو نُ دࣹفْ دَرَ لُ بࣷنْ، گَنَّاوْ دࣹفُنُ لَ دَرَ لُ بࣷنْ، خَنَا لُ بَاخْ رࣹڪّ، بَ يࣹبَلْ لَ، نگَ دࣹمْ ݖِ جࣵمّ؞ ڪࣷنْ لࣺيگِ يَلْ نَ لَ اَجِ سَخْ جِ بَرْڪࣹيلْ؞» 
\p 
\v 30 إِسْحَاقَ نَگْ بࣹرْندࣹيلْ لࣹينْ، ݧُ بࣷڪّ لࣹڪّ، بَ نࣷݒِّ نَانْ؞ 
\v 31 ݖَ اࣴلّࣴگْ سَ، ݧُ خࣴيْ سُبَ تࣹيلْ، دَلْدِ وَاتࣷو، إِسْحَاقَ دࣷورْ لࣹينَ يِوِ، ݧُ دࣹمْ ݖِ جࣵمّ؞ 
\p 
\v 32 ݖَ بࣺسْ بࣷوبَ اَيْ سُرْگَيْ إِسْحَاقَ ݧࣴوْ نَݧُ، دِ ڪࣷ وَخْ لُ جࣴمْ ݖِ تࣹينْ، بَ ݧُ دࣷونْ گَسْ، نࣹ ڪࣷ:‏ «گِسْ نَنُ ندࣷخْ؞» 
\v 33 إِسْحَاقَ تُدّࣹ تࣹينْ بَ سِبَ (مُ فِرِ وَاتࣷو)، مࣷو تَخْ تُرُ دࣴڪّ بَ، بَ فِي نُ تࣷلُّ، دِ بࣹيرْسࣹبَ (مُ فِرِ تࣹينُ وَاتْ گَ)؞ 
\s1 اࣹسَوُ جࣴلْ نَ اَيْ سࣷخْنَ 
\p 
\v 34 اࣹسَوُ اَمْ نَ ݧࣹينتّ فُڪِّ اَتْ، جࣴلْ نَ سࣷخْنَ ڪُ ݧُيْ وَخْ يُدِتْ، مُيْ دࣷومُ بࣹيرِ، مِيْ اࣹتّࣹينْ، جࣴلاَتْ بَسْمَتْ دࣷومُ اࣹلࣷنْ، مِيْ اࣹتّࣹينْ؞ 
\v 35 جِگࣺينْ ݧࣷوݧُ مُ جࣴلْ نَگْ دِ نَقَرْ وُ رࣺيْ ݖِ إِسْحَاقَ اَڪْ رࣹبࣹڪَ؞ 
\c 27 
\s1 يَعْقُوبَ سُوفُ نَ اࣹسَوُ ݖِ سࣹينْ ݧَانُ بَايْ 
\p 
\p 
\v 1 بَ إِسْحَاقَ مࣵگَّتࣹي، تࣹ بࣴتْ يِ نَقَرِ، بَ گِسَتُلْ، اَمْ نَ بࣺسْ مُ وࣷو تَاوَمْ اࣹسَوُ نࣹ ڪࣷ:‏ «دࣷومْ؞» مُ نࣹ ڪࣷ:‏ «نَامْ؞» 
\v 2 إِسْحَاقَ نࣹ ڪࣷ:‏ «دࣺگْلُلْ، مَ وَخْ لَ؞ مࣵگَّتْ نَا تࣹ خَوْمَ سَمَ بࣺسُ دࣹي؞ 
\v 3 ڪࣷنْ لࣺيگِ جࣴلَلْ سَيْ گࣵنَّايْ:‏ سَيْ فِتّ اَڪْ سَ خَلَ، نگَ دࣹمْ ݖَ اࣵلّ بَ، رࣴبَّلِ مَ؞ 
\v 4 تࣷگَّلْ مَ ڪࣷ، بَ مُ نࣹيخْ، نِ مَ ڪࣷ بࣴگّࣹ، اِنْدِلْ مَ، مَ لࣹڪّ، ندَخْ مَ ݧَانَلْ لَ لُ مَ تِبّࣹ ݖِ سَمَ خࣷلْ، بَلَ مَيْ دࣴدُّ؞» 
\v 5 فࣹڪّ نَ رࣹبࣹڪَا نگِ دࣺگْلُ، بَ إِسْحَاقَيْ  وَخْ اَڪْ دࣷومَمْ اࣹسَوُ؞ اࣹسَوُ دَلْدِ دࣹمْ ݖَ اࣵلّ بَ، رࣴبِّ لُ مُ تࣷگّسِ؞ 
\p 
\v 6 رࣹبࣹڪَ مࣷومْ نࣹ دࣷومَمْ يَعْقُوبَ:‏ «دࣺگّ نَا سَ بَايْ وَخْ سَ مَگْ اࣹسَوُ نࣹ ڪࣷ:‏ 
\v 7 ‹دࣹمَلْ رࣴبِّ، اِنْدِلْ مَ، تࣷگَّلْ مَ ڪࣷ لُ نࣹيخْ، مَ لࣹڪّ، بَ ݧَانَلْ لَ، اَجِ سَخْ جِ سࣹيدࣹ، بَلَ مَيْ دࣴدُّ؞› 
\v 8 ڪࣷنْ نَگْ دࣷومْ، دࣹفَلْ لِي مَ لَيْ وَخْ؞ 
\v 9 دࣹمَلْ ݖَ گࣺتّ گَ، نگَ جࣵݒّ ݧَارِ تࣹفْ يُ دُوفْ، مَ دࣹفَرَلْ ڪࣷ سَ بَايْ، بَ مُ نࣹيخْ، نِ مُ ڪࣷ بࣴگّࣹ، 
\v 10 نگَ يٗبُّلْ ڪࣷ، نگِرْ مُ ݧَانَلْ لَ، بَلَ مࣷو دࣹي؞» 
\p 
\v 11 يَعْقُوبَ نࣹ يَايَمْ:‏ «وَاوْ، وَايࣹ سَمَ مَگْ اࣹسَوُ دَفَ جࣴخࣴمْ، تࣹ مَنْ سَمَ يَرَمْ رَتَّخْ؞ 
\v 12 خࣴيْ نَ سَمَ بَايْ لࣵمْبَتُ مَ دࣹ، تࣹ ڪࣷنْ دِنَ نࣹ نجُبْلَݝْ لاَ؞ سُ ڪࣷ دࣹفࣹي اَيْ مٗولُ لاَيْ يٗبّࣹ سَمَ بࣷݒّ، وَايࣹ دُ بَرْڪࣹبْ ݧَانْ؞» 
\v 13 يَايَمْ نࣹ ڪࣷ:‏ «بُ لَ مٗولࣷو، يࣵلَّ نَ مَ تࣷݒّ، دࣷومْ؞ دࣹفَلْ لِ مَ لَ وَخْ رࣹڪّ تࣹ دࣹمْ اِنْدِلْ مَ گࣵتّ يِ؞» 
\p 
\v 14 يَعْقُوبَ دࣹمْ، جࣴلْ گࣵتّ يِ، اِنْدِلْ يَايَمْ، مُ دࣹفَرْ بَ مُ نࣹيخْ، نِ ڪࣷ بَايَمْ بࣴگّࣹ؞ 
\v 15 رࣹبࣹڪَ دَلْدِ سࣹيتْ ݖَ دࣹنݖَمْ لَ گࣴنْ ݖَ يࣺرࣹيْ اࣹسَوُ تَاوْ بَ، سࣷلَلْ يَعْقُوبَ دࣷومَمْ جُ ندَوْ؞ 
\v 16 بَ مُ نࣷݒّࣹي، دَا سࣵڪّ ݖَ دࣹرِ گࣵتّ يَ، سࣵنگࣹ لࣷخࣷ يَ اَڪْ فِ رَتَّخْ ݖِ دࣷقْ گِ، 
\v 17 دࣷورَ بࣷولࣹ مبُرُ مَ اَڪْ ݧَمْ وَ مُ تࣷگّ، جࣷخْ دࣷومَمْ يَعْقُوبَ؞ 
\p 
\v 18 مُ دِڪّ ݖِ بَايَمْ، نࣹ ڪࣷ:‏ «بَايْ؞» مُ نࣹ ڪࣷ:‏ «نَامْ دࣷومْ، ڪࣷوڪُ؟» 
\v 19 يَعْقُوبَ نࣹ بَايَمْ:‏ «مَنَ اࣹسَوُ سَ تَاوْ؞ دࣹفْ نَا لِ نگَ مَ وَخْ؞ جٗگَلْ تࣷوگْ تࣹ لࣹڪّ ݖِ لِ مَ لَ رࣴبَّلْ، ندَخْ نگَ ݧَانَلْ مَ ݖِ سَ خࣷلْ؞» 
\v 20 إِسْحَاقَ نࣹ دࣷومَمْ:‏ «مࣷو دࣷومْ!‏ نࣷو دࣹفْ، بَ گَاوَ جࣵݒّ نِي؟» يَعْقُوبَ نࣹ ڪࣷ:‏ «اَجِ سَخْ جِيْ سَ يࣵلَّ، مࣷو مَ ڪࣷ جَگْلࣹيلْ؞» 
\p 
\v 21 إِسْحَاقَ نࣹ يَعْقُوبَ:‏ «جࣹگࣹسِلْ، مَ لࣵمبّ لَ، بَ مُ وٗورْ مَ نࣹ سَمَ دࣷومْ اࣹسَوࣷو؞» 
\v 22 يَعْقُوبَ نَگْ جࣹگࣹسِ، بَايَمْ إِسْحَاقَ لࣵمْبَتُ ڪࣷ نࣹ:‏ «بَاتْ بِ دࣹ بَاتُ يَعْقُوبَا، وَايࣹ لࣷخࣷ يِ، لࣷخࣷيْ اࣹسَوࣷو؞» 
\v 23 خࣵمِّوُ ڪࣷ، ندَخْ لِ لࣷخࣷ يِ جࣴخࣴمْ نِ يُيْ مَگَمْ اࣹسَوُ، بَ تَخْ مُ ݧَانَلْ ڪࣷ؞ 
\v 24 إِسْحَاقَ لاَجْ ڪࣷ نࣹ ڪࣷ:‏ «مبَا وٗورْ نَ نࣹ يَوْ اَيْ اࣹسَوُ؟» مُ نࣹ ڪࣷ:‏ «وَاوَاوْ؞» 
\v 25 إِسْحَاقَ نࣹ ڪࣷ:‏ «جࣷتَّلِ مَ فِي مَ لࣹڪّ ݖِ سَمْ رࣴبّ، دࣷومْ، بَ ݧَانَلْ لَ ݖِ سَمَ خࣷلْ؞» يَعْقُوبَ جࣷتَّلِ إِسْحَاقَ ندَبْ لِ، مُ لࣹڪّ، دَلْدِ ڪࣷيْ مَيْ بِيݧْ، مُ نَانْ؞ 
\v 26 إِسْحَاقَ نࣹ ڪࣷ:‏ «ڪَايْ فِي، فٗونْ مَ، دࣷومْ؞» 
\v 27 يَعْقُوبَ جࣹگࣹسِ، فٗونْ ڪࣷ، خࣹتُ يࣺرࣹ يِ مُ سࣷلْ خࣹيݧْ إِسْحَاقَ، مُ دࣷورْ ڪࣷو ݧَانَلْ نࣹ ڪࣷ:‏ 
\q1 «سَمَ خࣹتُ دࣷومْ ڪَيْ 
\q1 خࣹتُگْ تࣷولْ لَ، 
\q1 بُ اَجِ سَخْ جِ بَرْڪࣹيلْ؞ 
\q1 
\v 28 يَلْ نَ لَ يࣵلَّ مَيْ لَيُبْ اَسَمَانْ 
\q1 اَڪْ نگࣴنࣹيلِ سُوفْ، 
\q1 ݒࣹݒّ نࣹ گࣵݧّ، بِيݧْ وَلَنگَانْ؞ 
\q1 
\v 29 يَلْ نَ لَ اَيْ گِيرْ نَنگُلْ، 
\q1 اَيْ رࣺيوْ دِ لَ سُجّٗوتَلْ، 
\q1 نگَ يِلِفْ سَيْ بࣷڪّ، 
\q1 تࣹ سَيْ دࣷومِ ندࣹيْ دِ لَ سُجّٗوتَلْ؞ 
\q1 ڪُ لَ مٗولࣷويْ اَلْڪُ، 
\q1 تࣹ ڪُ لَ ݧَانَلْ بَرْڪࣹيلْ؞» 
\p 
\v 30 نَڪَ لَ إِسْحَاقَ نࣷݒّࣹي ݧَانَلْ يَعْقُوبَ، بَ مُ وࣷنْ بَايَمْ إِسْحَاقَ گَنَّاوْ رࣹڪّ، اࣹسَوُ، مَگْ جِ، رࣴبِّ بَ ݧࣴوْ، نࣹ جَلَݧْ؞ 
\v 31 مُ تࣷگّ مࣷومْ اِتْ، بَ مُ نࣹيخْ، اِنْدِلْ بَايَمْ؞ مُ نࣹ ڪࣷ:‏ «جٗگَلْ بَايْ، لࣹڪّ ݖِ سَ رࣴبُّمْ دࣷومْ، ندَخْ نگَ ݧَانَلْ مَ ݖِ سَ خࣷلْ؞» 
\v 32 بَايَمْ، إِسْحَاقَ نࣹ ڪࣷ:‏ «ڪࣷوڪُ؟» مُ نࣹ ڪࣷ:‏ «مَنَ سَ تَاوْ اࣹسَوُ؞» 
\v 33 إِسْحَاقَ نگَيْ لࣷخْ، بَيْ رَگْ-رَگِ، دَلْدِ نࣹ ڪࣷ:‏ «ڪَنْ؟ اَنَ ڪُ رࣴبِّ وࣷونْ نَگْ، اِنْدِلْ مَ، بَ مَ لࣹڪّ بَ نࣷݒِّ؟ ݧَانَلْ نَا ڪࣷ بَلَ نگَا ݧࣴوْ؞ تࣹ دِنَ بَرْڪࣹيلْ مࣷوسْ؞» 
\p 
\v 34 اࣹسَوُ دࣺگّ لِ بَايَمْ وَخْ رࣹڪّ، يُوخُ يُوخْ گُ رࣺيْ ندَخْ نَقَرْ؞ مُ نࣹ بَايَمْ:‏ «نگَلَّ بَايْ، ݧَانَلْ مَ، مَنْ اِتَمْ؞» 
\v 35 إِسْحَاقَ نࣹ ڪࣷ:‏ «سَ رَڪّ ݧࣴوْ نَ، نَخْ مَ، بَ يٗبُّ سَ ݧَانْ؞» 
\v 36 اࣹسَوُ نࣹ:‏ «مࣷومْ ڪَيْ مࣷو يࣹيْ تُدّ يَعْقُوبَ، ندَخْ سُوفُ نَ مَ ݧَارِ يࣷونْ؞ سَمَ ݖࣺرُ تَاوْ لَ جࣴڪَّ نَنگُ، تࣹيْ مُ نَنگࣷوتِ سَمَ ݧَانُ بَايْ؞» مُ تࣹگْ ݖَ نࣹ:‏ «ندَخْ دࣹسَلَلࣷو مَ اَگْ ݧَانْ؟» 
\v 37 إِسْحَاقَ نࣹ اࣹسَوُ:‏ «مبَا اَمْ نَا لُ مَ لَ ݧَانَلَتِ، دࣷومْ؟ ندَخْ ڪَتْ خَسْ نَا ڪࣷو دࣹفْ، مُيْ سَ ڪِلِفَ، تࣹ بࣷڪَّمْ يࣺݒّ لاَ دࣹفْ ݧُيْ سُرْگَامْ، تࣹ ݒࣹݒّ اَڪْ بِيݧْ لاَ ڪࣷ وࣷومَلࣹ اِتْ، بَ مُ نࣹ گࣵݧّ؞» 
\v 38 اࣹسَوُ نࣹ بَايَمْ:‏ «بَايْ، خَنَا گࣹنّ ݧَانْ رࣹڪّ نگَ اَمْ؟ نگَلَّ بَايْ، ݧَانَلْ مَ، مَنْ اِتَمْ!‏» ݖَ لَ اࣹسَوُ نࣹ يِڪّࣺتْ جࣷويْ؞ 
\v 39 بَايَمْ إِسْحَاقَ نࣹ ڪࣷ:‏ 
\q1 «دࣺگْلُلْ، مَ وَخْ لَ، 
\q1 دِنگَ دࣴڪّ فُ سࣷرࣹ نگࣴنࣹيلِ سُوفْ، 
\q1 مبَا فُ لَ لَيُبْ اَسَمَانْ تِيمࣹ؞ 
\q1 
\v 40 سَ سَامَرْ نگَيْ دُنْدࣹ، 
\q1 سَ رَڪّ دِ لَ يِلِفْ؞ 
\q1 وَايࣹ بࣺسَ نگِ ݧࣴوْ يَايْ سِگِݧُ، 
\q1 بَ يࣹنِّڪُ نࣷوتَانگࣹيمْ؞» 
\s1 يَعْقُوبَ دࣹمْ نَ ݖَ نِجَايَمْ 
\p 
\v 41 اࣹسَوُ نَگْ بَݧْ يَعْقُوبَ ندَخْ بَرْڪࣹ بَ ڪࣷ بَايَمْ ݧَانَلْ؞ مَ نگَيْ وَخْ ݖَ خࣷلَمْ نَانْ:‏ «بَلاَ يࣵگّ ݧُ دࣴجْ سَمَ بَايْ، تࣹ بُ بࣷوبَا دِنَا رࣹيْ سَمَ رَڪّ يَعْقُوبَ؞» 
\v 42 نَڪَ لَݧُ نࣹتَّلِ رࣹبࣹڪَ لَ تَاوَمْ اࣹسَوُ وَخْ، مُ وࣷولُ يَعْقُوبَ، دࣷومَمْ جُ ندَوْ جَ، نࣹ ڪࣷ:‏ «سَ مَگَ نگِ فࣹخࣹي فࣹيُ، دِ لَ وُتَ رࣹيْ؞ 
\v 43 ڪࣷنْ دࣷومْ، دࣹفَلْ لِي مَ لَيْ وَخْ، دࣹمَلْ لࣵقُجِ فَ سَمَ ݖࣵمِّݧْ لَبَنْ ݖَ ڪَرَنْ، 
\v 44 نگَ تࣷوگْ فَ مࣷومْ اَيْ فَنْ، بَ ڪࣹرَ سَ مࣹرُ مَگْ گِيفْ؞ 
\v 45 بُ سَ مࣹرُ مَگْ گِيفࣹي، بَ مُ فࣵتّࣹ لِ نگَ ڪࣷ دࣹفْ، دِنَا يٗنّࣹي، ݧُ جࣴلْسِ لَ؞ دُمَ سࣹيتَانْ مُڪّ، بَ بࣷولࣹ لࣹينْ ݧࣵڪّ، يࣹينْ ݧَارْ ݧࣺݒّ، ݖِ بࣹنّ بࣺسْ\f + \fr 27‏.45 \ft دَݧࣷو يَاڪَارْ نࣹ بُ يَعْقُوبَ دَوُلࣷونْ، اࣹسَوُ دِنَ ڪࣷ رࣹيْ، تࣹ ڪࣷنْ دࣹيسْ نَ ڪࣷ فࣹيُلْ، دَلْدِ رࣹيْ اࣹسَوُ؞\f*!‏» 
\p 
\v 46 گَنَّاوْ گِ، رࣹبࣹڪَ نࣹ إِسْحَاقَ:‏ «اࣵدِّنَ سࣷوفْ نَ مَ ندَخْ جِگࣺينِ وَا اࣹتّ ݧِ؞ يَعْقُوبَ دࣹ، بُ جࣴلࣹي ݖِ جِگࣺينِ وَا اࣹتّ ݖِ رࣺيوْ مِي، سَمَ دُندّ گِ، دࣹيَ ڪࣷيْ گࣴنْ!‏» 
\c 28 
\p 
\v 1 ݖِ ڪَوْ لࣷولُ إِسْحَاقَ وࣷو يَعْقُوبَ، ݧَانَلْ ڪࣷ، جࣷخْ ڪࣷ ندِگَلْ لِي نࣹ ڪࣷ:‏ «بُلْ جࣴلْ ݖِ جِگࣺينِ ڪَنَانْ، 
\v 2 وَايࣹ دࣹمَلْ ݒَدَنْ اَرَمْ ݖَ سَ ڪࣴرْ مَامْ-گٗورْ، جِ جُرْ سَ يَايْ، نگَ جࣴلْ فَ جَبَرْ ݖَ سَ دࣷومِ نِجَايْ لَبَنْ؞ 
\v 3 يَلْ نَ لَ يࣵلَّ اَجِ مَنْ جِ بَرْڪࣹيلْ، نگَ جَبࣷوتْ لࣷولْ تࣹ سَ گِيرْ يࣷڪُّ، بَ سࣷسْ اَيْ مبࣷولࣷويْ اَسْڪَنْ؞ 
\v 4 يَلْ نَ لَ بَرْڪࣹبْ إِبْرَاهِيمَ دَلْ، يَاڪْ اَسْڪَنْ وِ سࣷقِڪࣷو ݖِ يَوْ، بَ نگَ مࣷومْ رࣺيوْ مِي نگَيْ دࣷخَنْدࣺيمْ تࣹيْ، تࣹ يࣵلَّ مَيࣷونْ ڪࣷ إِبْرَاهِيمَ؞» 
\v 5 إِسْحَاقَ دَلْدِ يࣹبَلْ يَعْقُوبَ، مُ دࣹمْ ݒَدَنْ اَرَمْ ݖَ لَبَنْ دࣷومُ بࣹتُوࣹلْ؞ بࣹتُوࣹلْ، اَرَمࣹينْ لَ، تࣹ مࣷويْ ݖࣵمِّݧُ رࣹبࣹڪَ، مِيْ يَايُ يَعْقُوبَ اَڪْ اࣹسَوُ؞ 
\s1 اࣹسَوُ جࣴلْ نَ ڪࣹنࣹينْ سࣷخْنَ 
\p 
\v 6 اࣹسَوُ نَگْ يࣺگْ نࣹ إِسْحَاقَ ݧَانَلْ نَ يَعْقُوبَ، بَ نࣷݒِّ يࣹبَلْ ڪࣷ ݒَدَنْ اَرَمْ، نگِرْ مُ جࣴلْ فَ سࣷخْنَ؞ تࣹ اِتْ بَ مُ ڪࣷيْ ݧَانَلْ، دِگَلْ نَ ڪࣷ نࣹ ڪࣷ، بُمُ جࣴلْ ݖَ جِگࣺينِ ڪَنَانْ؞ 
\v 7 مُ يࣺگْ نࣹ يَعْقُوبَ دࣺگَّلْ نَ بَايَمْ اَڪْ يَايَمْ، بَ دࣹمْ ݒَدَنْ اَرَمْ؞ 
\v 8 لࣷولُ وࣷنْ اࣹسَوُ نࣹ جِگࣺينِ ڪَنَانْ نࣹيخُݧُ بَايَمْ؞ 
\v 9 بَ مُ ڪࣷ دࣹفࣹي اࣹسَوُ دࣹمْ ݖَ خࣹيتُ اِسْمَيْلَ، دࣷومُ إِبْرَاهِيمَ، جࣴلْ فَ مَخَلَتْ، بࣷولࣹ ڪࣷ ݖِيْ سࣷخْنَامْ؞ مَخَلَتْ دࣷومُ اِسْمَيْلَ لَ تࣹ دِ جِگࣺينُ نࣹبَيࣷتْ؞ 
\s1 يَعْقُوبَ سࣵرْتࣷو نَ اَڪْ يࣵلَّ 
\p 
\v 10 بَ لࣷولُ وࣺيࣹي يَعْقُوبَ گࣺنّ بࣹيرْسࣹبَ، وُتِ ڪَرَنْ؞ 
\v 11 نَڪَ لَ دࣹمْ، بَ اࣵگّ فُ ڪࣷ جَنتّ بِ سࣷوࣹ، دَلْدِ فَيْ فَنَانْ؞ مُ جࣴلْ ݖَ دࣷجْ يَ فَ نࣹ وࣷونْ، گࣹگࣹنࣷو؞ 
\p 
\v 12 گُدِّ گࣷوگُ يَعْقُوبَ دَفَ گࣺنتّ، گِسْ رَاسْ بُ سَمْݒُ ݖِ سُوفْ، تࣹ ݖَتْ لَ سَرْ اَسَمَانْ، مَلاَڪَيْ يࣵلَّ يِ دِ ݖِ يࣺيگْ اَڪَ وࣵݖّ؞ 
\v 13 ندࣹڪࣹ اَجِ سَخْ جَا نگَ تࣷلُّ ݖَ وࣹتَمْ؞ مُ وَخْ اَڪْ مࣷومْ نࣹ ڪࣷ:‏ «مَايْ اَجِ سَخْ جِ، دِ سَ يࣵلَّيْ مَامْ إِبْرَاهِيمَ تࣹ دِ يࣵلَّيْ إِسْحَاقَ؞ سُوفْ سِ نگَ تࣴدّ دِنَا لَ ڪࣷ جࣷخْ، يَاڪْ سَ اَسْڪَنْ؞ 
\v 14 سَوْ اَسْڪَنْ دِنَ نࣹ گࣵݧّ نِ ݒࣹݒِّ سُوفْ؞ دِنگَ لَوْ ݒࣹنڪُ اَڪْ سࣷوُ، ندِجࣷورْ اَڪْ ݖࣵمّࣷݧْ؞ ݖِ يَوْ اَڪْ سَوْ اَسْڪَنْ لَ گِيرْ يِ ݖِ ڪَوْ سُوفْ يࣺݒّ دِ بَرْڪࣹيلࣹ؞ 
\v 15 مَا نگِ نِي اࣵندّ اَڪْ يَوْ، دِ لَ سࣵمّ فࣺݒّ فࣷو جࣴمْ، تࣹ اِتَمْ دِنَا لَ دࣺلّࣷوسِ ݖِ رࣺيوْ مِي؞ دُمَ لَ بࣵيِّ مُڪّ، وَايࣹ دِنَا دࣹفْ لِ مَ لَ وَخْ لࣺݒّ؞» 
\p 
\v 16 ݖِ ڪَوْ لࣷولُ يَعْقُوبَ يࣹوُّ نࣹ:‏ «ندࣹڪࣹتࣹ اَجِ سَخْ جِ مُ نگِ ݖِ بࣺرَبْ بِي، تࣹ خَوْمَ ڪࣷ وࣷونْ؞» 
\v 17 مَ نگَ تِيتْ نَگْ تࣹ نَانْ:‏ «بࣺرَبْ بࣹيڪَ رَگْلُ!‏ فِي ڪَيْ دُ فࣹنّ، فُ دُلْ ڪࣴرْ يࣵلَّ؛ تࣹ مࣷويْ بُنْتُ اَسَمَانْ؞» 
\p 
\v 18 ݖَ سُبَ تࣹيلْ يَعْقُوبَ جٗگْ، جࣴلْ دࣷجْ، وِ مُ گࣹگࣹنࣷو وࣷونْ، سَمݒّ فَ، مُيْ خࣵمِّڪَايْ، بَ نࣷݒِّ سࣷتِّ ݖِ اَگْ دِوْ، سࣹلَّلࣹ ڪࣷ؞ 
\v 19 ݖَ لَ تُدّࣹ بࣺرَبْ بَ بࣹتࣹلْ\f + \fr 28‏.19 \fk بࣹتࣹلْ:‏ \ft مُ نگِ تࣹڪِّ «ڪࣴرْ يࣵلَّ»؞\f*، وَايࣹ ݖَ نجࣵلْبࣺينْ لُسْ لَ دࣴڪّ بَ تُدّࣷونْ؞ 
\v 20 گَنَّاوْ لࣷولُ يَعْقُوبَ دࣷگُ نࣹ:‏ «سُ يࣵلَّ اࣵنْدࣹي اَڪْ مَنْ، دِ مَ سࣵمّ ݖِ يࣷونْ وِ مَيْ اَوْ، دِ مَ جࣷخْ لُ مَ لࣹڪّ اَڪْ لُ مَ سࣷلْ، 
\v 21 بَ ڪࣹرَ مَيْ دࣹلُّ سَمَ ڪࣴرْ بَايْ ݖِ جࣵمّ، سُ بࣷوبَا، اَجِ سَخْ جِ دِنَ دࣷونْ سَمَ يࣵلَّ؞ 
\v 22 دࣷجْ وِي مَ سَمݒّ، مُيْ خࣵمِّڪَايْ، مࣷويْ دࣷونْ ڪࣴرْ يࣵلَّ، تࣹ لࣺݒّ لُ مُ مَ وࣴرْسࣴگَلْ، دِنَا ڪࣷ گࣺنّࣹيلْ فُڪّࣹيلْ بَ مࣷوسْ؞» 
\c 29 
\s1 يَعْقُوبَ دَجࣹ نَ اَڪْ رَسࣹلْ 
\p 
\v 1 بَ لࣷولُ خࣹوࣹي، يَعْقُوبَ اَوَاتْ يࣷونَمْ، بَ اَگْسِ رࣺيوُمْ وَا ݒࣹنڪُ؞ 
\v 2 مُ يࣹمْ فࣷوفَ ݖَ اَبْ تࣹينْ ݖَ اࣵلّ بَ، ݧࣹتِّ گࣺتِّ گࣵتّ گࣷورْ ݖَ وࣹتْ گَ، ندَخْ ݖَ بࣷوبَ تࣹينْ لَݧُ دࣷونْ وࣴگّࣹ گࣺتّ يَ، وَايࣹ دࣷجْ وُ رࣺيْ مࣷو اُبࣷونْ تࣹينْ بَ؞ 
\v 3 بُ گࣺتّ يࣺݒّ دَجَلࣷو فࣷوفَ، سࣵمّ يِ دࣷورَ اࣵنْدَنْدࣷو بࣺرَݝْ دࣷجْ وَ، مُ مࣷيْ بُنْتُ تࣹينْ بَ، ݧُ وࣴگّ، بَ نࣷݒِّ دࣹلّࣷو دࣷجْ وَ، مُ اُبَاتْ تࣹينْ بَ؞ 
\p 
\v 4 يَعْقُوبَ نࣹ لࣹينْ:‏ «بࣷڪِّ فَنْ؟» ݧُ نࣹ ڪࣷ:‏ «ڪَرَنْ؞» 
\v 5 مُ نࣹ لࣹينْ:‏ «ندَخْ خَمْ نگࣹينْ لَبَنْ دࣷومُ نَخࣷرْ؟» ݧُ نࣹ ڪࣷ:‏ «خَمْ نَنُ ڪࣷ ڪَيْ؞» 
\v 6 مُ دࣹلُّ لاَجْ لࣹينْ نࣹ لࣹينْ:‏ «مبَا مُ نگِ ݖِ جࣵمّ؟» ݧُ نࣹ ڪࣷ:‏ «جࣵمّ رࣹڪّ ڪَيْ؞ خࣷولَلْ ندَوْ سࣹي دِ ݧࣴوْ، جِيتَلْ گࣵتّ يِ، مࣷويْ رَسࣹلْ، دࣷومُ لَبَنْ؞» 
\v 7 يَعْقُوبَ نࣹ لࣹينْ:‏ «جَنتّ بِ دࣹمَگُلْ فࣹنّ، بَ نگࣹينْ دِ دَجَلࣹ جُرْ گِ؞ وࣴگّلࣹينْ گࣵتّ يِ، سࣵمِّ لࣹينْ ڪَيْ!‏» 
\v 8 ݧُ نࣹ ڪࣷ:‏ «دُنُ ڪࣷ مَنْ مبࣹتࣹ گࣺتّ يࣺݒّ دَجࣹ، نُ بࣺرَݝْ دࣷجْ وِ، اُبِّ تࣹينْ بِ، دࣷورَ وࣴگّ گࣵتّ يِ؞» 
\p 
\v 9 نَ مُيْ وَخࣹ اَڪْ ݧࣷومْ نَگْ، رَسࣹلْ اَگْسِ، اِنْدَالࣹ گࣵتِّ بَايَمْ، ندَخْتࣹ سࣵمّ لَ وࣷونْ؞ 
\v 10 بَ يَعْقُوبَ گِسࣹي رَسࣹلْ، دࣷومُ نِجَايَمْ لَبَنْ، مࣷومْ اَڪْ گࣵتِّ نِجَايَمْ يَ، مُ دَاگُ بَ ݖَ تࣹينْ بَ، بࣺرَݝْ دࣷجْ وَ ڪࣷ اُبْ، دَلْدِ وࣴگّ گࣵتِّ لَبَنْ؞ 
\v 11 بَ لࣷولُ اَمࣹي يَعْقُوبَ فٗونْ رَسࣹلْ، نࣹ يِڪّࣺتْ جࣷويْ؞ 
\v 12 ݖَ لَ يَعْقُوبَ وَخࣹ رَسࣹلْ نࣹ ڪࣷ:‏ «مَاڪْ سَ بَايَ بࣷڪّ، ندَخْ مَايْ سَ دࣷومُ بࣵجَّنْ رࣹبࣹڪَ؞» رَسࣹلْ نࣹ وࣴقࣺتْ دَوْ، يࣺگَلْ ڪࣷ بَايَمْ؞ 
\p 
\v 13 بَ لَبَنْ دࣺگّࣹي نࣹ جَرْبَاتَمْ يَعْقُوبَ ݧࣴوْ نَ، مُ دَوْ گَتَنْدُ ڪࣷ، تَفْ ڪࣷ ݖِ بࣷݒَّمْ، فٗونْ ڪࣷ، يٗبُّ ڪࣷ ڪࣴرْ گَ؞ بَ يَعْقُوبَ نࣹتَّلࣹي لَبَنْ لࣺݒّ، 
\v 14 لَبَنْ دَ نࣹ ڪࣷ:‏ «يَوْ ڪَيْ سَمَ جَرْبَاتْ نگَ لࣹنقࣹ!‏» يَعْقُوبَ تࣷوگْ فَ اَڪْ مࣷومْ لُ مَتْ وࣹيرْ؞ 
\v 15 گَنَّاوْ لࣷولُ لَبَنْ نࣹ يَعْقُوبَ:‏ «لِ نگَيْ سَمَ مبࣷڪّ ڪَتْ، تَخُلْ نگَ وَرْ مَا لِگّࣺييَلْ ݖِ نࣹينْ؞ وَخْ مَ لَنْ مࣷويْ سَ ݒࣹيࣷورْ؞» 
\p 
\v 16 لَبَنْ نَگْ اَمࣷونْ نَ ݧَارِ دࣷومْ يُ جِگࣺينْ، تَاوْ بَ دِ لࣹيَ، رَڪّ جَ دِ رَسࣹلْ؞ 
\v 17 لࣹيَ دِ ڪُ بࣴتْ يَ يࣵنجُلࣷونْ، تࣹ رَسࣹلْ نࣹڪّࣷونْ ڪُ جࣹڪّ تࣹ نࣹيخَ خࣷولْ؞ 
\v 18 يَعْقُوبَ بࣴگّ رَسࣹلْ لࣷولْ، بَ نࣹ لَبَنْ:‏ «دِنَا لَ لِگّࣺييَلْ جُرٗومْ ݧَارِ اَتْ نگِرْ رَسࣹلْ سَ دࣷومْ جُ ندَوْ جِ؞» 
\v 19 لَبَنْ نࣹ ڪࣷ:‏ «مَ مَيْ لَ ڪࣷ دࣹ مࣷو مَ گࣴنَلْ مَيْ ڪࣷ ڪࣹنࣹينْ؞ ڪࣷنْ تࣷوگَلْ ݖِ مَنْ؞» 
\v 20 ݖِ ڪَوْ لࣷولُ يَعْقُوبَ لِگّࣺييَلْ لَبَنْ دِيرُ جُرٗومْ ݧَارِ اَتْ نگِرْ رَسࣹلْ، تࣹ مُ مࣹلْ نِ اَيْ فَنْ رࣹڪّ ݖِ مࣷومْ ندَخْ مبࣴگّࣹيلْ، گِ مُ اَمْ ݖِ رَسࣹلْ؞ 
\p 
\v 21 لࣷولُ وࣺيْ، يَعْقُوبَ نࣹ لَبَنْ:‏ «جࣷخْ مَ سَمَ جَبَرْ، مَ سࣺيتَلْ ڪࣷ، ندَخْ اࣵݒّ بِ جࣷتْ نَ؞» 
\v 22 لَبَنْ نَنگُ، دَلْدِ تࣷگّلُ اَيْ رࣹيرْ، وࣷو ݖَ وَا گࣷخْ بَ بࣺݒّ؞ 
\v 23 تِمِسْ جࣷتْ لَبَنْ جࣴلْ دࣷومَمْ لࣹيَ، جࣺبَّلْ ڪࣷ يَعْقُوبَ، مُ تࣴدّ اَڪْ مࣷومْ؞ 
\v 24 ݖِ بِيرْ لࣷولُ لَبَنْ جࣴلْ جَامَمْ بُ جِگࣺينْ بُ ݧُيْ وَخْ سِلْݒَ، مَيْ ڪࣷ دࣷومَمْ لࣹيَ، مُ دِبْ جَامَمْ؞ 
\p 
\v 25 بَ بࣴتْ سࣹتࣹي، يَعْقُوبَ فࣹڪّ مُيْ لࣹيَ؞ مُ نࣹ لَبَنْ:‏ «وَاوْ، لِ نگَ مَ دࣹفْ نَگْ؟ دُ رَسࣹلَ تَخࣷونْ مَ لِگّࣺييَلْ لَ؟ لُ تَخْ نگَ وࣷرْ مَ؟» 
\v 26 لَبَنْ نࣹ ڪࣷ:‏ «رَڪّ جࣴڪَّ سࣺيْ تَاوْ دَالْ، دُ آدَ فِي؞ 
\v 27 سࣺيتُلْ اَڪْ ڪِي، بَ اَيُ بࣺسَمْ مَتْ، مَ دࣷورْ لاَ جࣷخْ ڪِ ݖِ دࣹسْ، سࣷو مَ دࣹي لِگّࣺييَاتَلْ دِيرُ جُرٗومْ ݧَارِ اَتْ؞» 
\v 28 يَعْقُوبَ نَنگُ، دَلْدِ سࣺيتُ اَڪْ لࣹيَ اَيُ بࣺسْ، بَ نࣷݒِّ لَبَنْ جࣺبَّلْ ڪࣷ دࣷومَمْ رَسࣹلْ؞ 
\v 29 بࣷوبَ لَ لَبَنْ جࣴلْ جَامَمْ بُ جِگࣺينْ بُ ݧُيْ وَخْ بِلاَ، مَيْ ڪࣷ دࣷومَمْ رَسࣹلْ، مُ دِبْ جَامَمْ؞ 
\v 30 يَعْقُوبَ نَگْ تࣴدّ اَڪْ رَسࣹلْ، مِ مُ گࣴنࣷونَ بࣴگّ لࣹيَ؞ ݖِ ڪَوْ لࣷولُ مُ لِگّࣺييَاتَلْ لَبَنْ جُرٗومْ ݧَارِ اَتْ؞ 
\s1 لُ جࣴمْ ݖِ نجَبࣷوتُ يَعْقُوبَ 
\p 
\v 31 بَ اَجِ سَخْ جِ گِسࣹي نࣹ لࣹيَ فࣷنڪࣹيسُ ڪࣷ، مُ مَيْ ڪࣷ، مُ تَاوْلُ، تࣹ رَسࣹلْ مࣷومْ مَنُلَ اَمْ دࣷومْ؞ 
\v 32 بَ لࣹيَ اࣴمْبࣹي، اَمْ دࣷومْ جُ گٗورْ، دَ ڪࣷو تُدّࣹ رُبࣹنْ (مُ فِرِ گِسْلࣹينْ، دࣷومْ جُ گٗورَ نگِ)، ندَخْتࣹ لࣹيَ دَ نࣹ:‏ «اَجِ سَخْ جِ گِسْ نَ سَمَ تࣷرࣷخْتࣹ؞ لࣺيگِ سَمَ جࣴڪّࣴرْ دِنَ مَ بࣴگّ؞» 
\v 33 مُ دࣹلُّ اࣴمبّ، اَمْ دࣷومْ جُ گٗورْ؞ مُ نࣹ:‏ «اَجِ سَخْ جِ يࣺگْ نَ نࣹ فࣷنڪࣹيسُ مَ، لࣷولࣷو تَخْ مُ مَيَاتْ مَ دࣷومْ جِي؞» مُ تُدّࣹ ڪࣷ سِمࣹيࣷنْ (مُ فِرِ ڪِيْ دࣺگّ)؞ 
\v 34 مُ دࣹلُّوَاتْ اࣴمبّ، اَمْ دࣷومْ جُ گٗورْ، بَ نࣷݒِّ وَخَاتْ نࣹ:‏ «بِي يࣷونْ سَمَ جࣴڪّࣴرْ دِنَ اَمْ ݖࣷفࣹيلْ ݖِ مَنْ، ندَخْ جُرَلْ نَا ڪࣷ ݧࣹتِّ دࣷومْ يُ گٗورْ،» لࣷولُ تَخْ مُ تُدّࣹ ڪࣷ لࣹوِ (مُ فِرِ بࣷرࣷومْ ݖࣷفࣹيلْ)؞ 
\v 35 مُ دࣹلّࣷوتِ اࣴمبّ، اَمْ دࣷومْ جُ گٗورْ دَلْدِ نࣹ:‏ «بِي يࣷونْ دِنَا سَنتّ اَجِ سَخْ جِ،» لࣷولُ تَخْ مُ تُدّࣹ ڪࣷ يُدَ (مُ فِرِ ݖَنتّ)؞ گَنَّاوْ لࣷولُ نجُرَمْ تَخَوْ؞ 
\c 30 
\p 
\v 1 بَ رَسࣹلْ گِسࣹي نࣹ اَمَلُلْ يَعْقُوبَ دࣷومْ، دَفَ ݧࣹي مَگَمْ، بَ تَخْ مُ وَخْ يَعْقُوبَ نࣹ ڪࣷ:‏ «نَنُ اَمْ اَيْ دࣷومْ، مبَا مَ دࣹي؞» 
\v 2 يَعْقُوبَ مࣹرࣹ ݖَ رَسࣹلْ نࣹ ڪࣷ:‏ «ندَخْ مَايْ يࣵلَّ، مِ لَ تࣹرࣹي اَمْ دࣷومْ؟» 
\v 3 مُ نࣹ ڪࣷ:‏ «خࣷولَلْ، سَمَ جَامْ بِلاَ نگِي؛ تࣴدَّلْ اَڪْ مࣷومْ، ندَخْ مُ اَمَلْ مَ دࣷومْ، بَ جَبࣷوتَلْ مَ؞» 
\v 4 ݖِ ڪَوْ لࣷولُ مُ مَيْ ڪࣷ جَامَمْ بِلاَ، مُيْ سࣷخْنَامْ؞ يَعْقُوبَ اࣵندّ اَڪْ بِلاَ، 
\v 5 مُ اࣴمبّ، اَمَلْ يَعْقُوبَ دࣷومْ جُ گٗورْ؞ 
\v 6 بِ لࣷولُ اَمࣹي رَسࣹلْ نࣹ:‏ «يࣵلَّ اࣵتّࣹ نَ مَ؛ دࣺگّ نَ سَمَ ݧَانْ، بَ مَيْ مَ دࣷومْ؞» مُ تُدّࣹ ڪࣷ نَگْ دَنْ (مُ فِرِ ڪِيْ اࣵتّࣹ)؞ 
\v 7 گَنَّاوْ گَ بِلاَ، جَامُبْ رَسࣹلْ، اࣴمْبَاتْ، دࣹلُّ اَمَلْ يَعْقُوبَ دࣷومْ جُ گٗورْ؞ 
\v 8 رَسࣹلْ نࣹ:‏ «بࣴرࣹ نَا اَڪْ سَمَ مَگْ بࣴرࣹ بُ رࣺيْ، بَ دَانْ،» دَلْدِ ڪࣷ تُدّࣹ نࣹفْتَلِ (مُ فِرِ ڪِيْ بࣴرࣹ)؞ 
\p 
\v 9 لࣹيَ مࣷومْ اِتْ خَمْ نࣹ تَخَوَايَمْ يࣵگّ نَ، مُ فَبْ جَامَمْ سِلْݒَ، مَيْ ڪࣷ يَعْقُوبَ؞ 
\v 10 بِ لࣷولُ اَمࣹي سِلْݒَ، جَامُبْ لࣹيَ، اَمَلْ يَعْقُوبَ دࣷومْ جُ گٗورْ؞ 
\v 11 لࣹيَ نࣹ:‏ «ندَوْ وࣴرْسࣴگْ وُ رࣺيْ!‏» دَلْدِ ڪࣷ تُدّࣹ گࣵدّ (مُ فِرِ وࣴرْسࣴگْ)؞ 
\v 12 سِلْݒَ جَامُبْ لࣹيَ دࣹلُّ، اَمَلْ يَعْقُوبَ دࣷومْ جُ گٗورْ؞ 
\v 13 لࣹيَ نࣹ:‏ «اࣺييْ وَايْ، مَاڪَ بࣺگْ!‏ جࣹيگْ جِ دِنَݧُ مَ وࣷووࣹ بࣷرࣷومْ مبࣺگْتࣹ مِ؞» مُ تُدّࣹ ڪࣷ نَگْ اَسࣹرْ (مُ فِرِ بࣷرࣷومْ مبࣺگْتࣹ)؞ 
\p 
\v 14 مُ اَمْ بࣺسْ ݧُيْ گٗوبْ بࣹلࣹ، رُبࣹنْ دࣹمْ تࣷولْ، سࣵڪّࣹ ݖَ گࣵنݖَخْ گُ ݧُ نَانْ مࣵنْدَرَگࣷورْ\f + \fr 30‏.14 \fk مࣵنْدَرَگࣷورْ، \ft گࣵنݖَخْ لَ گُ ݧُ يَاڪَارْ نࣹ دَيْ گِيرَلْ جِگࣺينْ؞\f*، اِنْدِلْ ڪࣷ يَايَمْ لࣹيَ؞ رَسࣹلْ نࣹ لࣹيَ:‏ «نگَلَّ مَيْ مَ ݖِ مࣵنْدَرَگࣷورْ جِ لَ سَ دࣷومْ اِنْدِلْ؞» 
\v 15 تࣹيوُلْ مُ نࣹ ڪࣷ:‏ «ندَخْ نَنگُ سَمَ جࣴڪّࣴرْ رࣹڪّ دࣷيُ لَ، بَ نگَ بࣴگّ ݖࣹي بࣷولࣹ مࣵنْدَرَگࣷورْ جِ مَ سَمَ دࣷومْ اِنْدِلْ؟» رَسࣹلْ نࣹ ڪࣷ:‏ «ڪࣷنْ جࣷخْ مَ ݖِ مࣵنْدَرَگࣷورْ جِ سَ دࣷومْ اِنْدِ، مَ وࣹݖِّ لَ ڪࣷ سَمَ اَيُ تࣹيْ بࣷوگْ؞» 
\p 
\v 16 يَعْقُوبَا نگَيْ جٗگࣹ تࣷولْ ݖَ نگࣷونْ، لࣹيَ گࣺنّ، گَتَنْدُ ڪࣷ، نࣹ ڪࣷ:‏ «فِ مَنْ نگَ وَرَ اَيࣹ تࣹيْ، ندَخْتࣹ جࣴنْدࣹ نَا اَيْ گِ مࣵنْدَرَگࣷورْ جِ سَمَ دࣷومْ اِنْدِ؞» يَعْقُوبَ دَلْدِ فࣺيتࣹ ݖَ مࣷومْ گُدِّ گࣷوگُ؞ 
\v 17 يࣵلَّ نَنگُلْ لࣹيَ، مُ اࣴمبّ، اَمْ اَڪْ يَعْقُوبَ سࣹينْ جُرٗومࣹيلُ دࣷومْ جُ گٗورْ؞ 
\v 18 لࣹيَ نࣹيتِ:‏ «يࣵلَّ دَ مَا فࣹيْ، ندَخْ مَا مَيْ سَمَ جࣴڪّࣴرْ سَمَ جَامْ؞» مُ تُدّࣹ ڪࣷ اِسَاڪَرْ (مُ فِرِ بࣷرࣷومْ ݒࣹيْ)؞ 
\v 19 گَنَّاوْ گِ، لࣹيَ اࣴمْبَاتْ، اَمْ اَڪْ يَعْقُوبَ سࣹينْ جُرٗومْ بࣹنّࣹيلُ دࣷومْ جُ گٗورْ؞ 
\v 20 بࣷوبَ لَ نࣹ:‏ «يࣵلَّ دࣹفَلْ نَ مَ تࣹرَانگَ جُ رࣺيْ؞ بِي يࣷونْ سَمَ جࣴڪّࣴرْ دِنَ مَ تࣹرَلْ، ندَخْ اَمَلْ نَا ڪࣷ جُرٗومْ بࣹنِّ دࣷومْ يُ گٗورْ؞» مࣷو تَخْ مُ تُدّࣹ ڪࣷ سَبُلࣷنْ (مُ فِرِ تࣹرَانگَ)؞ 
\v 21 گَنَّاوْ گَ مُ اَمْ دࣷومْ جُ جِگࣺينْ، تُدّࣹ ڪࣷ دِينَ؞ 
\p 
\v 22 بَ لࣷولُ اَمࣹي يࣵلَّ گࣹيسْتُ رَسࣹلْ، نَنگُلْ ڪࣷ، مَيْ ڪࣷ دࣷومْ؞ 
\v 23 مُ اࣴمبّ، اَمْ دࣷومْ جُ گٗورْ، دَلْدِ نࣹ:‏ «يࣵلَّ تࣹگِّلْ نَ مَ گࣵݖّࣹ؞» 
\v 24 مࣷو تَخْ مُ تُدّࣹ ڪࣷ يُوسُفَ (مُ فِرِ يَلْ نَ دࣷلِّ)، ندَخْ دَفَ نࣹ:‏ «يَلْ نَ مَ اَجِ سَخْ جِ دࣷلِّلْ دࣷومْ جُ گٗورْ؞» 
\s1 يَعْقُوبَ وࣷومْلࣹ نَ 
\p 
\v 25 بَ رَسࣹلْ اَمࣹي يُوسُفَ، يَعْقُوبَ دَ نࣹ لَبَنْ:‏ «يِوِ مَ بࣷوگْ، مَ دࣹلُّ سَمَ رࣺيوْ ݖَ سَمَ ڪࣴرْ؞ 
\v 26 سُ ڪࣷ دࣹفࣹي نگَ جࣷخْ مَ سَمَيْ دࣷومْ اَڪْ سَمَ جَبَرْ يِ تَخࣷونْ مَ دِ لَ لِگّࣺييَلْ، تࣹ بࣵيِّ مَ، مَ دࣹمْ، ندَخْ يَوْ ݖِ سَ بࣷݒّ خَمْ نگَ لِ مَ لَ لِگّࣺييَلْ؞» 
\v 27 لَبَنْ نࣹ ڪࣷ:‏ «نگَلَّ وَايْ، دࣺگْلُ مَ، نگِرْ سَمَ نگِسَانࣹ وࣷنْ نَ مَ نࣹ اَجِ سَخْ جِ بَرْڪࣹيلْ نَ مَ ندَخْ يَوْ؞ 
\v 28 وَخْ مَ لࣷو مَيْ فࣹيࣹيڪُ رࣹڪّ، دِنَا لَ ڪࣷ فࣹيْ؞» 
\v 29 يَعْقُوبَ نࣹ ڪࣷ:‏ «يَوْ ݖِ سَ بࣷݒّ خَمْ نگَ نِ مَ لَ لِگّࣺييَلࣹ اَڪْ نِ سَ گࣺتّ مُجّ مࣹلْ ندَخْ مَنْ؛ 
\v 30 ندَخْتࣹ لُ نࣺيوْ نگَ اَمࣷونْ لاَتَ مَيْ ݧࣴوْ، تࣹ يࣷڪُّ نَ، بَ بَرࣹ لࣷولْ، نگِرْ اَجِ سَخْ جِ دَ لاَ بَرْڪࣹيلْ ندَخْ مَنْ؞ وَايࣹ لࣺيگِ نَگْ، لِگّࣺييَلْ سَمَ وَا ڪࣴرْ بࣷݒّ جࣷتْ نَ خَنَا؟» 
\v 31 لَبَنْ دࣹلُّ نࣹ ڪࣷ:‏ «دَمَ نࣹ، ݧَاتَ لاَ لَيْ فࣹيْ؟» يَعْقُوبَ نࣹ ڪࣷ:‏ «دࣷو مَ جࣷخْ دَرَ؞ بࣷو نَنگࣷو لِي مَ لَيْ وَخْ، دِنَا سࣵمَّاتْ سَيْ گࣵتّ، وَتُّ ڪࣷ؞ 
\v 32 دَمَيْ سࣹيتْ تࣹيْ جِي ݖِ بِيرْ جُرْ گُ گࣵتّ گࣺݒّ، گࣺنّࣹ ݖِ خَرْ يُ ݧُولْ يࣺݒّ\f + \fr 30‏.32 \ft ݖَ يࣷويُ جَمࣷنࣷ خَرْ يِ دَݧُ دَانْ فَرَلْ دِ وࣹيخْ، بࣴيْ يِ فَرَلَ ݧُولْ تࣹ دُݧُ رَخْ؞\f*، اَڪْ بࣴيْ، يِ تࣷدّࣹ اَڪْ يِ تِݒَّنْتࣹ يࣺݒّ، ݧُ دࣷونْ سَمَ ݒࣹيࣷورْ\f + \fr 30‏.32 \ft فِي دَݧࣷو تࣷݒّ تࣺيرࣹبْ ڪࣵدُّگْ يࣵلَّ گِ نِ ݧُ ڪࣷ تࣹڪّࣹي ݖِ لࣵمِّݧُ گࣹرࣹگْ، تࣹ ݖِ بࣷوبَ تࣺيرࣹ، مࣹلࣷوْ تࣷدّࣹ اَڪْ تِݒَّنْتࣹ بࣴيْ يِ رࣹڪَّ ڪࣷ فࣺيتࣹوࣷو؞\f*؞ 
\v 33 اࣴلّࣴگْ اَڪِ سِبِّرْ بࣷويْ سࣹيتْسِ سَمَ ݒࣹيࣷورْ، سَمَ نجُبْتࣹي مَيْ لَيࣷولْ:‏ لࣺݒّ لُ تࣷدّࣹوُلْ تࣹ تِݒَّنْتࣹوُلْ ݖِ بِيرْ بࣴيْ يِ اَڪْ لُ ݧُولُلْ ݖِ مبُرتّ يِ، بࣷو ڪࣷ گِسࣹي ݖِ مَنْ، ݖࣵݖّ لَ؞» 
\v 34 لَبَنْ نࣹ:‏ «وَاوْ، ڪࣷنْ بَاخْ نَ؞» 
\p 
\v 35 ݖَ بࣺسْ بࣷوبَ لَبَنْ بࣹرْ سِڪّࣹتْ، يِ سࣹيرࣹيرْ تࣹ تࣷدّࣹ، اَڪْ بࣴيْ، يِ تِݒَّنْتࣹ تࣹ تࣷدّࣹ، مَانَامْ يِ رَخْ، اَڪْ خَرِ مࣹنّ مࣹلࣷ يُ ݧُولْ يِ، دَلْدِ لࣹينْ دࣺنڪّ اَيْ دࣷومَمْ؞ 
\v 36 گَنَّاوْ لࣷولُ مُ دࣷخَلࣹ دِگَّنْتࣹيمْ اَڪْ يَعْقُوبَ دࣷخُ ݧࣹتِّ فَنْ؞ يَعْقُوبَ نَگْ دِ سࣵمّ لِ دࣹسْ ݖِ گࣵتِّ لَبَنْ؞ 
\p 
\v 37 ݖِ ڪَوْ لࣷولُ يَعْقُوبَ تࣵنّ ݧࣹتِّ گَرَبْ يُ ݧُيْ وَخْ ݒࣴݒَلْيࣹي، گࣹرْتࣹ-تُبَابْ اَڪْ ݒَلَتَانْ، گࣷرْ ݖِ بَنتّ يُ تࣷويْ، خࣵنݖّ-خࣵنݖࣹي ڪࣷ، بَ مُ دࣹفِ رࣴدّ يُ وࣹيخْ؞ 
\v 38 مُ يࣹبْ بَنتّ يَ مُ خࣵنݖّ-خࣵنݖࣹي، ݖَ نَانُڪَايْ يَ، مُ جَنࣷوڪْ جُرْ گَ، ݖَ مبَلْڪَ يَ جُرْ گَيْ نَانࣹ، ندَخْ فَ لَ جُرْ گَ دَانْ تࣴبࣷو؞ 
\v 39 لࣷولُ تَخْ بࣴيْ يَيْ تࣴبُ ݖَ وࣹتُ ݖَرْ يَ، دِ جُرْ دࣷومْ يُ سࣹيرࣹيرْ، يُ تِݒَّنْتࣹ اَڪْ يُ تࣷدّࣹ؞ 
\v 40 خَرْ يَ، يَعْقُوبَ دَ لࣹينَ بࣹرْ، تࣹيْ فࣹخࣹ ݧُيْ جَنࣷوڪْ لࣺݒّ لُ سࣹيرࣹيرْ اَڪْ لُ ݧُولْ ݖِ بِيرْ جُرُ لَبَنْ؞ نࣷونُ لَ سࣵڪّࣹ جُرُ بࣷݒَّمْ، بَݧْ ڪࣷو بࣷولࣹ اَڪْ جُرُ لَبَنْ؞ 
\v 41 سَا يُ جُرْ گِ اࣴݒّ دࣷولࣹ دࣹي تࣴبُ، يَعْقُوبَ يࣹبْ ݖَرْ يِ ݖِ نَانُڪَايْ يِ، تِيمَلࣹ ݖِ جُرْ گِ، نگِرْ بُ ݧُيْ تࣴبُ، نࣹ ݖِ جࣵڪّ؞ 
\v 42 بُ جُرْ گُ خِيبࣷنْ گِ دࣹي تࣴبُ، مُ بَݧْ لࣹينَ تࣹگَلْ دَرَ؞ مُيْ دࣹفْ نࣷونُ بَ جُرْ گِ خِيبࣷنْ، دِ گُ لَبَنْ، گِ اَمْ دࣷولࣹ، دِ گُ يَعْقُوبَ؞ 
\v 43 وَا جِ مُجّ نَ بَرࣹلࣹ لࣷولْ، اَمْ گࣵتّ يُ نࣹ گࣵݧّ اَڪْ اَيْ جَامْ يُ گٗورْ اَڪْ يُ جِگࣺينْ اَڪْ اَيْ گِلࣺيمْ اَڪِ مبَامْ-سࣴفْ؞ 
\c 31 
\s1 يَعْقُوبَ تࣷخُ نَ، جࣴمْ ڪَنَانْ 
\p 
\v 1 بَ لࣷولُ اَمࣹي مُ اَمْ بࣺسْ يَعْقُوبَ دࣺگّ دࣷومِ لَبَنْ يَ نَانْ، يَعْقُوبَ نَنگُ نَ لِ سࣹينْ بَايْ اَمࣷونْ لࣺݒّ، تࣹ ݖِ سࣹينْ اَلَلُ بَايْ لَ سࣵڪّࣷو اَلَلَمْ جࣷوجُ جࣺݒّ؞ 
\v 2 نَڪَ لَ يَعْقُوبَ گِسْ ڪَنَمُ لَبَنْ، دَلْدِ خَمْ نࣹ مࣹلَتُلْ، نَ مُ مࣹلࣷونْ ݖِ مࣷومْ؞ 
\v 3 اَجِ سَخْ جِ وَخْ يَعْقُوبَ نࣹ ڪࣷ:‏ «دࣹلُّلْ ݖَ سَ رࣺيوُ مَامْ يَ، ݖَ سَيْ بࣷڪّ؞ دِنَا اࣵندّ اَڪْ يَوْ؞» 
\p 
\v 4 يَعْقُوبَ وࣷولُ رَسࣹلْ اَڪْ لࣹيَ ݖَ تࣷولْ يَ، فَ گࣵتَّمْ يَ نࣹڪّ؞ 
\v 5 مُ نࣹ لࣹينْ:‏ «گِسْ نَا سࣹينْ ڪَنَمُ بَايْ؞ خَمْ نَا نࣹ مࣹلَتُلْ نَ مُ مࣹلࣷونْ ݖِ مَنْ؞ وَايࣹ سَمَ يࣵلَّيْ بَايْ اَيْ اࣵندّ اَڪْ مَنْ؞ 
\v 6 يࣹينْ ݖِ سࣹينْ بࣷݒّ خَمْ نگࣹينْ نࣹ لِگّࣺييَلْ نَا سࣹينْ بَايْ سَمَ ڪࣹمْ ڪࣵتَّنْ؞ 
\v 7 تࣹيوُلْ سࣹينْ بَايْ وࣷرْ مَ، سࣷݒِّ سَمَ ݒࣹيࣷورْ فُڪِّ يࣷونْ اَڪْ جُرٗومْ، وَايࣹ يࣵلَّ سࣹيتَانُ ڪࣷ، مُ دِ مَ لࣷرْ؞ 
\v 8 بُ نࣹي:‏ ‹يِ تِݒَّنْتࣹييْ سَ ݒࣹيࣷورْ،› جُرْ گࣺݒّ جُرْ لُ تِݒَّنْتࣹ؛ مبَا مُ نࣹ:‏ ‹يِ سࣹيرࣹيرْ اَيْ سَ ݒࣹيࣷورْ،› جُرْ گࣺݒّ جُرْ لُ سࣹيرࣹيرْ؞ 
\v 9 نِي لَ يࣵلَّ نَنگࣷو سࣹينْ جُرُ بَايْ، جࣷخْ مَ؞ 
\p 
\v 10 «بَ ݧُ دࣹمࣹي بَ جُرْ گِيْ وَرَ تࣴبُ، دَمَا جࣹنࣹيرْ سِڪّࣹتْ يِيْ تࣴبْ بࣴيْ يِ يࣺݒّ دِ لُ سࣹيرࣹيرْ اَڪْ لُ تِݒَّنْتࣹ مبَا ݧُ رَخࣹ؞ 
\v 11 ݖَ لَ مَ مَلاَڪَمْ يࣵلَّ مَ وَخْ ݖِ بِيرْ گࣺنتّ گِ نࣹ مَ:‏ ‹يَعْقُوبَ،› مَ نࣹ ڪࣷ:‏ ‹نَامْ؞› 
\v 12 مُ نࣹ مَ:‏ ‹سِگِّلْ، خࣷولْ سِڪّࣹتْ يِيْ تࣴبْ بࣴيْ يِ يࣺݒّ، يِي دَݧࣷو سࣹيرࣹيرْ، يࣹي تࣷدّࣹ، يِ ݖِ دࣹسْ تِݒَّنْتࣹ، ندَخْتࣹ گِسْ نَا لِ لَ لَبَنْ دِ دࣹفْ لࣺݒّ؞ 
\v 13 مَايْ يࣵلَّ، جَ لَ فࣹيݧُ وࣷونْ بࣹتࣹلْ، فَ نگَ سَمݒّ دࣷجْ، سࣷتِّ ݖِ دِوْ، سࣹلَّلࣹ ڪࣷ، تࣹ دࣷگُ وࣷونْ فَ ݖِ مَنْ؞ لࣺيگِ نَگْ جٗگَلْ، گࣺنّ رࣺيوْ مِي، دࣹلُّ ݖَ رࣺيوْ، مَ نگَ جُدّࣷو؞›» 
\p 
\v 14 رَسࣹلْ اَڪْ لࣹيَ نࣹ ڪࣷ:‏ «ندَخْ اَمَتِ نَنُ بࣹنّ ݖࣺرْ وَلَّ ندࣷنࣷ سُنُ ڪࣴرْ بَايْ؟ 
\v 15 دࣷونُنُ لُ مࣷيْ اَيْ دࣷخَنْدࣺيمْ ݖِ مࣷومْ دࣹ!‏ ندࣹ دَ نࣷو جَايْ، لࣹڪّ سُنُ نجࣴگْ، بَ مُ جࣹيخْ تࣵڪّ؞ 
\v 16 تࣹ مبࣷولࣹمْ اَلَلْ، جِ يࣵلَّ نَنگࣷو ݖِ سُنُ بَايْ، نࣷو ڪࣷ مࣷومْ، نُنْ اَڪْ سُنُيْ دࣷومْ؞ ڪࣷنْ نَگْ لࣺيگِ لُ لَ يࣵلَّ وَخْ رࣹڪّ، دࣹفْ ڪࣷ؞» 
\p 
\v 17 يَعْقُوبَ دَلْدِ دَجَلࣹ اَيْ دࣷومَمْ اَڪْ اَيْ سࣷخْنَامْ، وَرَلْ لࣹينْ گِلࣺيمْ، 
\v 18 ݧُ اࣵندّ تࣹگُ ݖَ يࣷونْ وَ، يٗبَّالࣹ گࣺتَّمْ گࣺݒّ اَڪْ مبࣷولࣹمْ اَلَلْ جُ مُ لِگّࣺييْ؞ مࣷويْ گࣺتّ، گَ مُ سࣵڪّࣷو ݒَدَنْ اَرَمْ؞ ݧَ نگَيْ ݧِبِّ ڪࣴرْ بَايَمْ إِسْحَاقَ ݖَ رࣺيوُ ڪَنَانْ؞ 
\p 
\v 19 فࣹڪّ نَ لَبَنْ دࣹمْ وَتِ اَيْ خَرَمْ\f + \fr 31‏.19 \ft خَرِ وَا ݒࣹنڪُ دَݧُيْ بَرࣹ ڪَوَرْ گُ ݧُيْ وَتْ اَڪَ اࣴݖّ، دِ ݖِ دࣹفَرْ اَگْ وࣴݧْ؞\f*؞ ݖِ بِيرْ لࣷولُ رَسࣹلْ سࣵݖّ گࣵلاَّجِ ڪࣴرْ يُ بَايَمْ؞ 
\v 20 نࣷونُ لَ يَعْقُوبَ نࣴبّࣷو لَبَنْ، اَرَمࣹينْ بَ، بَݧْ ڪࣷو يࣺگَلْ نࣹ دَيْ دࣹمْ؞ 
\v 21 بَ مُ دࣹمࣹي، دَفَ يٗبَّالࣹ لَ مُ اَمࣷونْ لࣺݒّ، جٗگࣹ فَ، جࣵلّ دࣹخُ اࣹفْرَاتْ، وُتِ تُنْدِ گَلࣵدّ؞ 
\s1 لَبَنْ دَبِ نَ يَعْقُوبَ 
\p 
\v 22 يَعْقُوبَ دَوْ نَ، بَ مُ اَمْ ݧࣹتِّ فَنْ، ݧُ سࣷوگْ ڪࣷو يࣺگَلْ لَبَنْ؞ 
\v 23 مُ اࣵندّ نَگْ اَڪْ اَيْ بࣷڪَّمْ، تࣷݒّ ڪࣷ جُرٗومْ ݧَارِ فَنْ، دࣷورْ ڪࣷو دَبْ ݖَ تُنْدِ گَلࣵدّ؞ 
\v 24 ݖِ ڪَوْ لࣷولُ يࣵلَّ فࣹيݧُ لَبَنْ، اَرَمࣹينْ بَ، ݖِ گࣺنْتُ گُدِّ نࣹ ڪࣷ:‏ «مࣷيْتُلَ وَخْ يَعْقُوبَ لࣹنّ لُ ڪࣷيْ گَارْ؞» 
\v 25 بَ لَبَنْ دَبࣹي يَعْقُوبَ، دَفَ فࣹڪّ مُ سَمݒّ خَيْمَامْ ݖَ تُندّ وَ؞ لَبَنْ اِتْ سَمݒّ بࣷسَمْ ݖَ ڪَوْ تُنْدِ گَلࣵدّ، مࣷومْ اَڪِ بࣷڪَّمْ؞ 
\p 
\v 26 لَبَنْ نࣹ يَعْقُوبَ:‏ «لࣷويْ دࣹفْ نِي، يَوْ، دَنگَ مَا نجُبْلَݝْ، يٗبَّالࣹ سَمَ دࣷومْ يُ جِگࣺينْ، ݧُ مࣹلْ نِ ݧُ ݧُ جࣵݒّࣹ ݖِ خَرࣹ؟ 
\v 27 لُ وَرَلْ نگَ دِ مَ نࣴبُّيْ دَوْ، دِ مَ نجُبْلَݝْ، تࣹ بَݧْ مَا تࣵگُّ ؟ ندࣹ ڪࣷنْ جࣷمْبُلْ مَ يِوِ لَ ݖِ خࣷلْ بُ سࣹدّ، بُ اࣵندّ اَڪِ وࣷيْ، بࣷولࣹ ݖِ خَلَمْ اَڪِ سَبَرْ؞ 
\v 28 مَيࣷو مَ سَخْ، مَ فٗونْ سَمَيْ سࣴتْ اَڪْ سَمَيْ دࣷومْ يُ جِگࣺينْ، تࣵگَّتࣷوڪْ ݧࣷومْ؛ يࣴفِ دࣷفْ دࣹ نگَ دࣹفْ نِي!‏ 
\v 29 مَنࣷونْ نَا لاَ دࣹفْ لُ بࣷنْ، وَايࣹ سَ يࣵلَّيْ بَايْ دَ مَا فࣹيݧُ بِيگْ نࣹ مَ:‏ ‹مࣷيْتُلَ وَخْ يَعْقُوبَ لࣹنّ لُ ڪࣷيْ گَارْ؞› 
\v 30 بُ لَ نࣹيخࣹي، نگَ نَمّ سَ ڪࣴرْ بَايْ، بَ دࣷگُ ݖَا دࣹمْ، وَايࣹ لُ تَخْ نگَ سࣵݖّ سَمَ گࣵلاَّجِ ڪࣴرْ، تࣹگْ ݖِ؟» 
\p 
\v 31 يَعْقُوبَ تࣷنْتُ لَبَنْ نࣹ ڪࣷ:‏ «خَنَا رَگَلࣷونْ رࣹڪّ نࣹ جࣷمْبُلْ دِنگَ تࣺيࣹ سَيْ دࣷومْ يُ جِگࣺينْ؞ 
\v 32 وَايࣹ ڪࣺݒّ ڪࣷو گِسْ مُ يࣷرْ سَ گࣵلاَّجِ ڪࣴرْ، بࣷو يࣹبࣷو رࣹيَلْ؞ سࣹيتَلْ فِي ݖِ سُنُ ڪَنَمِ بࣷڪّ لࣺݒّ لُ مَ فِ يࣷرْ، لࣷو ݖِ مࣷومْ فَبَلْ، يٗبُّ؞» بࣷوبَ يَعْقُوبَ خَمُلْ وࣷونْ نࣹ رَسࣹلَ ڪࣷ جࣴلْ؞ 
\v 33 لَبَنْ دُگّ ݖِ خَيْمَبْ يَعْقُوبَ، تࣹگْ ݖَ خَيْمَبْ لࣹيَ اَڪْ يࣷسِ ݧَارِ جَامَمْ يُ جِگࣺينْ يَ، تࣹ گِسُلْ دَرَ؞ مُ گࣺنّࣹ خَيْمَبْ لࣹيَ، دُگّ ݖِ بُ رَسࣹلْ؞ 
\p 
\v 34 فࣹڪّ نَ رَسࣹلْ فَبْ گࣵلاَّجِ ڪࣴرْ يَ، لࣵقْ ݖَ رࣷنْ تࣹگُ گِلࣺيمْ گَ، تࣷوگْ ݖَ؞ لَبَنْ تࣴݖّ، تࣴݖّ ݖَ بِيرْ خَيْمَ بَ، گِسُلْ دَرَ؞ 
\v 35 رَسࣹلْ وَخْ بَايَمْ نࣹ ڪࣷ:‏ «بَايْ، بَالْ مَ دࣹ، دَمَا مَنُلَ جٗگْ ݖِ سَ ڪَنَمْ، ندَخْتࣹ دَمَا اࣵندّ اَڪْ مبَاخْ؞» لَبَنْ سࣹيتْ نَ فُ نࣹ، وَايࣹ گِسُلْ گࣵلاَّجِ ڪࣴرَمْ يَ؞ 
\p 
\v 36 يَعْقُوبَ مࣹرْ لࣷولْ، دَلْدِ گࣴدّ لَبَنْ نࣹ ڪࣷ:‏ «ندَخْ دَمَا تࣷوݧْ وَلَّ دَمَا مࣷيْ، بَ نگَ سَمْبَلْ مَ، دِ مَ تࣷݒّ نِي؟ 
\v 37 بِ نگَ جࣺيخࣹي سَمَ يࣴفْ يࣺݒّ بَ نࣷݒِّ، اَنَ لࣷو گِسْ لُ بࣷڪّ ݖِ سَ يࣴفِ ڪࣴرْ؟ تࣹگْ ڪࣷ فِي ݖِ سَمَ ڪَنَمِ بࣷڪّ اَڪْ سَيْ بࣷڪّ، ݧُ اࣵتّࣹ نُ؞ 
\v 38 خَنَا دُ ݧَارْ فُڪِّ اَتَ نگِي مَ نࣹڪّ اَڪْ يَوْ؟ سَيْ خَرْ اَڪْ سَيْ بࣴيْ اࣴمْبُݧُ سَخْ، مُ يࣵقُ، تࣹ مَسُمَا لࣹڪّ سَ ڪُويِ گࣺتّ؞ 
\v 39 جُرْ گُ رَبْ فࣵدّ سَخْ مَ فࣺيتࣹوࣷو، وَايࣹ مَسُمَ لَ ڪࣷو اِنْدِلْ؞ مبࣷولࣹمْ لُ ݧُ سࣵݖّ گُدِّ اَڪْ لُ ݧُ سࣵݖّ بࣴݖّࣴگْ، دَنگَ مَ ڪࣷ دَا فࣹيُ؞ 
\v 40 نَاجْ وِ لاَ دَانْ يࣹنْدࣷو يࣹنُ بࣴݖّࣴگْ، دِ فَنَانࣷو سࣹدّ گُدِّ، مُ خَوْ مَا رࣹيْ، بَ دُمَ گࣴمّ بࣴتْ؞ 
\v 41 ݧَارْ فُڪِّ اَتَ نگِي، مَ دِ لَ جَامُ ݖِ ڪࣴرْ گِ، لِگّࣺييَلْ نَا لَ فُڪِّ اَتْ اَڪْ ݧࣹينتّ نگِرْ سَ ݧَارِ دࣷومْ يُ جِگࣺينْ ݧِي، تࣹگْ ݖِ جُرٗومْ بࣹنِّ اَتْ يُ مَ لَ سࣵمَّلْ سَيْ گࣵتّ، نگَ سࣷݒِّ سَمَ ݒࣹيࣷورْ فُڪِّ يࣷونْ اَڪْ جُرٗومْ؞ 
\v 42 سُ دُلْ وࣷونْ اَڪْ سَمَ يࣵلَّيْ بَايْ، جِ اࣵندّ اَڪْ مَنْ، دِ يࣵلَّيْ إِبْرَاهِيمَ جِ إِسْحَاقَ وࣷرْمَالࣷونْ، دࣷونْ نگَ مَ دࣵقْ تࣹيْ، مَ دࣹمࣹ لࣷخࣷيْ نࣹينْ؞ وَايࣹ سَمَ تࣷسْڪَرࣹ اَڪْ سَمَ اࣵقُ ݧَقْ لَ يࣵلَّ گِسْ، بَ تَخْ مُ اࣵتّࣹ مَ اَڪْ يَوْ بِيگْ؞» 
\p 
\v 43 بَ مُ ڪࣷ وَخࣹي لࣷولُ، لَبَنْ نࣹ ڪࣷ:‏ «جِگࣺينْ ݧِي سَمَيْ دࣷومْ لَݧُ، خَلࣹ يِي دِ سَمَيْ سࣴتْ، تࣹ گࣺتّ گِي سَمَ گࣺتَّ؛ لُ فِ نࣹڪّ مَا ڪࣷ مࣷومْ؞ ݧِي دِ سَمَ دࣷومْ يُ جِگࣺينْ، نُ مَ لࣹينْ دِ دࣹفْ تࣹيْ، ݧࣷومْ اَڪْ سࣹينِ دࣷومْ؟ 
\v 44 لࣺيگِ ݧࣴوَلْ رࣹڪّ، ݧُ فَسَنْتࣹ \w ڪٗلّࣴرࣹ|ڪٗلّࣴرࣹ گ-:‏\w* مَاڪْ يَوْ، تࣹ سࣹيدࣹ دࣷخْ سُنُ دِگَّنْتࣹ مَاڪْ يَوْ؞» 
\v 45 بَ لࣷولُ اَمࣹي يَعْقُوبَ جࣴلْ اَوْ دࣷجْ، سَمݒّ ڪࣷ، مُيْ دࣷجُ خࣵمِّڪَايْ؞ 
\v 46 يَعْقُوبَ نࣹ اَيْ بࣷڪَّمْ:‏ «فࣷرْلࣹينْ اَيْ دࣷجْ؞» ݧُ فࣷرْ اَيْ دࣷجْ، دࣹفْ ڪࣷ اَبْ جَلْ، دَلْدِ بࣷڪّ لࣹڪّ فࣷوفَ ݖَ وࣹتُ جَلْ بَ؞ 
\v 47 لَبَنْ تُدّࣹ بࣺرَبْ بَ يࣹگَرْ سَادُتَ (مُ فِرِ جَلُبْ سࣹيدࣹ)؛ يَعْقُوبَ تُدّࣹ ڪࣷ گَلࣹتْ\f + \fr 31‏.47 \fk گَلࣹتْ \ft ݖِ لࣵڪُّ اࣹبْرࣴ اَڪْ \fq يࣹگَرْ سَادُتَ \ft ݖِ لࣵڪُّ اَرَمࣹينْ ݧࣷو بࣷڪّ لُ ݧُيْ تࣹڪِّ؞\f*؞ 
\p 
\v 48 بࣷوبَ لَ لَبَنْ نࣹ:‏ «جَلْ بِي تࣹيْ، مࣷويْ سُنُ سࣹيدࣹ سَمَ دِگَّنْتࣹ اَڪْ يَوْ؞» مࣷو تَخْ ݧُ تُدّࣹ ڪࣷ گَلࣹتْ (مُ فِرِ جَلُبْ سࣹيدࣹ)؞ 
\v 49 ݧُ دِ ڪࣷ تُدّࣹ اِتَمْ مِسْݒَ (مُ فِرِ تَتَيْ وَتُّڪَايْ)، ندَخْ لَبَنْ دَ نࣹ:‏ «يَلْ نَ اَجِ سَخْ جِ وَتُّ سُنُ دِگَّنْتࣹ، ڪࣹرࣷوگْ بُ ݧُ سࣷرࣹي؞ 
\v 50 سࣷو سࣷخࣷرࣹي سَمَيْ دࣷومْ يُ جِگࣺينْ، مبَا نگَ تَڪّ يࣹنࣹينْ جَبَرْ، بُ فَ ڪࣹنّ نࣹڪُّلْ سَخْ، مࣷيْتُلْ، ندَخْ يࣵلاَّ نُيْ سࣹيدࣹ؞» 
\v 51 لَبَنْ نࣹيتِ يَعْقُوبَ:‏ «خࣷولَلْ ݖِ جَلْ بِي اَڪْ دࣷجُ خࣵمِّڪَايْ، وِ ݖِ سَمَ دِگَّنْتࣹيڪْ يَوْ؞ 
\v 52 جَلْ بِ سࣹيدࣹ لَ، دࣷجْ وِ دِ سࣹيدࣹ نࣹ دُمَ جࣺگِّ جَلْ بِ، جُبْلُ ݖِ يَوْ، تࣹ يَوْ اِتَمْ دࣷو جࣺگِّ جَلْ بِ مبَا دࣷجْ وِ، جُبْلُ ݖِ مَنْ، تࣹ نَرَلُلࣷو مَ جࣵمّ؞ 
\v 53 يࣵلَّيْ إِبْرَاهِيمَ اَڪْ يࣵلَّيْ نَخࣷرْ، ݧࣷومْ ݧࣷوݧࣹي دِ سࣹينْ يࣵلَّيْ بَايْ، يَلْ نَݧُ اࣵتّࣹ سُنُ دِگَّنْتࣹ؞» يَعْقُوبَ دَلْدِ گِݧْ ݖِ يࣵلَّ جِ بَايَمْ إِسْحَاقَ وࣷرْمَالࣷونْ؞ 
\v 54 گَنَّاوْ لࣷولُ يَعْقُوبَ سࣵڪّ ٭سَرَخْ ݖَ ڪَوْ تُندّ وَ، وࣷو اَيْ بࣷڪَّمْ، ݧُ بࣷڪّ لࣹڪّ؞ بَ ݧُ لࣹڪّࣹي بَ نࣷݒِّ، فَنَانْ ݖَ تُندّ وَ؞ 
\b 
\c 32 
\p 
\v 1 ݖَ اࣴلّࣴگْ سَ، لَبَنْ خࣴيْ سُبَ تࣹيلْ، تࣵگّࣷو اَڪِ سࣴتَمْ اَڪْ دࣷومَمْ يُ جِگࣺينْ يَ، ݧَانَلْ لࣹينْ، بَ نࣷݒِّ وَݧِّڪُ ݧِبِّ؞ 
\p 
\v 2 يَعْقُوبَ مࣷومْ تࣷݒّ يࣷونَمْ؞ ݖِ ڪَوْ لࣷولُ اَيْ مَلاَڪَيْ يࣵلَّ فࣹيݧُ ڪࣷ؞ 
\v 3 بَ لࣹينْ يَعْقُوبَ گِسࣹي، دَ نࣹ دَلُبْ يࣵلاَّ نگِي، بَ تَخْ مُ تُدّࣹ بࣺرَبْ بَ مَانَيِمْ (مُ فِرِ ݧَارِ دَلْ)؞ 
\s1 يَعْقُوبَ رَگَلْ نَا دَجࣹ اَڪْ اࣹسَوُ 
\p 
\v 4 بَ لࣷولُ اَمࣹي يَعْقُوبَ دَفَ يٗنِّ اَيْ ندَوْ، ݧُ جِيتُ ڪࣷ ݖَ مَگَمْ اࣹسَوُ، ݖَ رࣺيوُ سࣹيِرْ، دِ دِيوَانُ اࣹدࣷمْ؞ 
\v 5 مُ سَنتّ لࣹينْ نࣹ لࣹينْ:‏ «بُ نگࣹينْ دࣹمࣹي ݖَ سَمَ سَنگّ اࣹسَوُ، نࣹلࣹينْ ڪࣷ:‏ سَ سُرْگَ يَعْقُوبَ نࣹي نَ:‏ ‹مَا نگَ وࣷونْ ݖَ ڪࣴرْ لَبَنْ بُ يࣵگّ بَ تࣹيْ، 
\v 6 مَ دࣷورَ ݧࣴوْ، اࣵندّ اَڪْ اَيْ نَگْ اَڪْ اَيْ مبَامْ اَڪْ اَيْ گࣵتّ اَڪْ اَيْ جَامْ يُ گٗورْ اَڪْ يُ جِگࣺينْ؛ مَيْ يٗنّࣹي ݖِ يَوْ، دِ لَ سِيَارࣹ تࣹيْ سࣵڪُّ نگَ دَلَلْ مَ جࣵمّ؞›» 
\v 7 ندَوْ يَ دَلْدِ دࣹمْ بَ دࣺلْسِ ݖَ يَعْقُوبَ، نࣹ ڪࣷ:‏ «دࣹمْ نَنُ ݖَ سَ مَگْ اࣹسَوُ، وَايࣹ مࣷومْ ݖِ بࣷݒَّمْ مُ نگِ ݖِ يࣷونْ وِ دِ ݧࣴوْ، فࣹڪّسِ لَ فِي، تࣹ مَ نگَ اࣵندّ اَڪْ ݧࣹينْتِ تࣺيمࣺيرِ گٗورْ؞» 
\p 
\v 8 يَعْقُوبَ دࣺگّ لࣷولُ، تِيتْ لࣷولْ تࣹ اࣵندّ اَڪْ نجࣵقَرࣹ، بَ تَخْ مُ سࣺدَّلࣹ مبࣷولࣷو، مَ مُ اࣵنْدَلْ، گࣵتّ يَ اَڪْ جُرْ گُ گُدّ گَ اَڪْ گِلࣺيمْ يَ اِتَمْ، مُ خَاجْ لࣹينْ ݧَارْ؞ 
\v 9 بࣷوبَ مُ نگِ نَانْ، بُ اࣹسَوُ سࣷنگࣹي بࣹنّ دَلْ بِ، دَلْ بِ ݖِ دࣹسْ مَنَ رَوْ؞ 
\v 10 ݖِ ڪَوْ لࣷولُ يَعْقُوبَ ݧَانْ يࣵلَّ، نࣹ ڪࣷ:‏ «يَوْ اَجِ سَخْ جِ، سَمَ يࣵلَّيْ مَامْ إِبْرَاهِيمَ، دِ سَمَ يࣵلَّيْ بَايْ إِسْحَاقَ اِتَمْ، يَا مَ نࣹ وࣷونْ:‏ ‹دࣹلُّلْ رࣺيوْ مَ نگَ ݖࣷسَانࣷو، ݖَ سَيْ بࣷڪّ؛ دِنَا لَ بَاخࣹ؞› 
\v 11 يࣹلّࣷووُمَ لُ گࣴنَ تُوتِ ݖِ سَ نگࣷرْ اَڪْ سَ وࣷرْمَ، گِ نگَ مَ وࣷنْ، مَنْ سَ جَامْ؞ اَوْ يࣹتْ دࣷݝّ لاَ ݝࣵبّࣷونْ، بَ مَ جࣵلّࣹي دࣹخُ يُرْدَنْ، تࣹ يࣷڪُّ نَا تࣹيْ، بَ دࣷونْ ݧَارِ دَلْ؞ 
\v 12 مَا نگِ لَيْ ݧَانْ، نگَ مُسَلْ مَ ݖِ سَمَ لࣷخࣷلْ مَگْ اࣹسَوُ، ندَخْتࣹ رَگَلْ نَا، مُ ݧࣴوْ بٗومْ مَ، بٗومَالࣹ جِگࣺينْ ݧِ اَڪْ سࣹينِ دࣷومْ؞ 
\v 13 تࣹ يَوْ يَا مَ نࣹ:‏ ‹دِنَا لَ بَاخࣹ مࣷوسْ، يࣷڪّ سَوْ اَسْڪَنْ، بَ مُ تࣷلُّ نِ سُوفَسْ گࣺيجْ سِ ڪࣹنّ مَنُلَ لِمْ ندَخْ بَرࣹ؞›» 
\p 
\v 14 يَعْقُوبَ فَنَانْ نَ فَ گُدِّگْ ڪࣹرࣷوگْ، دࣷورَ سࣵڪّ ݖَ اَلَلَمْ، سࣺدّ مَگَمْ اࣹسَوُ، 
\v 15 لࣺݒّ دِ ݧَارِ تࣺيمࣺيرِ بࣴيْ اَڪْ ݧَارْ فُڪِّ سِڪّࣹتْ اَڪْ ݧَارِ تࣺيمࣺيرِ خَرْ اَڪْ ݧَارْ فُڪِّ ڪُويْ 
\v 16 اَڪْ فَنْوࣹيرِ گِلࣺيمْ يُ سࣹينِ دࣷومْ دِ نࣵمݒّ، اَڪْ ݧࣹينتّ فُڪِّ نَگْ اَڪْ فُڪِّ يࣴڪّ اَڪْ ݧَارْ فُڪِّ مبَامْ يُ جِگࣺينْ اَڪْ فُڪِّ مبَامْ يُ گٗورْ؞ 
\p 
\v 17 مُ بࣹرْ گࣺتّ يِ، گُ ݖِ نࣹڪّ مُ جࣷخْ اَيْ سُرْگَامْ، نࣹ لࣹينْ:‏ «جِيتُلࣹينْ مَ، تࣹ نَ گࣺتّ يِ دࣵنْدَنْتࣹ؞» 
\v 18 ݖِ بِيرْ لࣷولُ مُ سَنتّ ڪِ جِيتُ، نࣹ ڪࣷ:‏ «بࣷو دَجࣹيڪْ سَمَ مَگْ، مُ لاَجْ لَ نࣹ لَ:‏ ‹ڪُيْ سَ نجَاتِگࣹ؟› اَڪْ ‹ڪُ مࣷومْ لِ نگَ جِيتَلْ؟› اَڪْ ‹فࣷو جࣴمْ؟› 
\v 19 نࣹي ڪࣷ:‏ ‹لِي دࣹ سَنگّ بِ، لُ لَ يَعْقُوبَ مَيْ لَ، دِ لَ ڪࣷ سِيَارࣹي، يَوْ اࣹسَوُ، تࣹ مࣷومْ ݖِ بࣷݒَّمْ مُ نگِ تࣷݒّ ݖِ سُنُ گَنَّاوْ؞›» 
\v 20 ندِگَلْ لࣷولُ لَ جࣷخَاتْ ݧَارࣹيلُ سُرْگَ بَ اَڪْ ݧࣹتّࣹيلْ بَ اَڪْ مبࣷولࣹمْ ݧَ تࣷݒّ ݖَ گࣺتّ يَ، ڪُ ݖِ نࣹڪّ مُ وَخْ ڪࣷ نࣹ ڪࣷ لࣷولُ لَيْ وَخْ اࣹسَوُ، بُ ڪࣷ گِسࣹي، 
\v 21 تࣹگَتِ ݖَ نࣹ ڪࣷ:‏ «تࣹ نࣹي ڪࣷ اِتَمْ:‏ ‹سَ سُرْگَ يَعْقُوبَا نگِ تࣷݒّ ݖِ سُنُ گَنَّاوْ؞›» بࣷوبَ يَعْقُوبَا نگِ نَا ݖِ خࣹلَمْ:‏ «بُ مَ جِيتَلࣹي لِ مَ ڪࣷ مَيْ، نࣹيخَلࣹ ڪࣷ ڪࣷ، بَلَ مَا جَنࣷوڪْ مࣷومْ، جࣷمْبُلْ مُ دَلَلْ مَ جࣵمّ؞» 
\v 22 نࣹيخَلْ بَ دَ ڪࣷو جِيتُ، مࣷومْ مُ فَنَانْ گُدِّگْ ڪࣹرࣷوگْ ݖَ دَلْ بَ؞ 
\s1 لُ جࣴمْ ݖِ بࣴرࣹبْ يَعْقُوبَ بَ 
\p 
\v 23 گَنَّاوْ لࣷولُ يَعْقُوبَ جٗگْ ݖَ گُدِّ گَ، اࣵندّ اَڪْ ݧَارِ سࣷخْنَامْ، ݧَارِ جَامَمْ يُ جِگࣺينْ اَڪْ فُڪِّ دࣷومَمْ يُ گٗورْ اَڪْ بࣹنّ، دَلْدِ جࣵلّ دࣹخُ يَبࣷگْ؞ 
\v 24 يَعْقُوبَ دَ لࣹينَ جࣵلَّلࣹ، جࣵلّࣹوَالࣹ اَلَلَمْ جࣺݒّ اِتَمْ؞ 
\v 25 مُ دࣹسْ فَ نَگْ مࣷومْ دࣷݝّ؞ 
\p ڪࣹرَ لَ گࣹنّ گٗورْ فَنَانࣹ بࣴرࣹ اَڪْ مࣷومْ، بَ بࣴتْ سࣹتْ؞ 
\v 26 بَ نِتْ ڪَ خَمࣹي نࣹ مَنَلُ ڪࣷ دَرَ، دَفَ دٗورْ يَعْقُوبَ ݖِ يَخُ مࣷوݖࣷ بِ، مُ سُمِّڪࣷو ݖَ بࣴرࣹ بَ؞ 
\p 
\v 27 نِتْ ڪَ نࣹ ڪࣷ:‏ «بࣵيِّ مَ، مَ دࣹمْ، ندَخْ بࣴتَ نگِ بࣴگَّ سࣹتْ؞» تࣹيوُلْ يَعْقُوبَ نࣹ ڪࣷ:‏ «دُمَ لَ بࣵيِّ، نگَ دࣹمْ، لِ فࣹيڪْ ݧَانَلࣷو مَ؞» 
\v 28 نِتْ ڪَ نࣹ ڪࣷ:‏ «نَ نگَ تُدّ؟» مُ نࣹ ڪࣷ:‏ «يَعْقُوبَ؞» 
\v 29 نِتْ ڪَ نࣹ ڪࣷ:‏ «تُدَّتُلࣷو يَعْقُوبَ، لࣺيگِ إِسْرَاءِيلْ نگَ تُدّ، ندَخْتࣹ بࣴرࣹ نگَ اَڪْ نِتْ، بࣴرࣹ اَڪْ يࣵلَّ، بَ گࣺنّ ݖِ اَڪْ جࣵمّ\f + \fr 32‏.29 \ft ݧَارِ ڪࣵدُّيْ اࣹبْرࣴ يُ تَقࣷو ݧࣷو سࣷسْ بَاتُ \fq إِسْرَاءِيلْ؞ \ft لِ جِيتُ ݖِ بَاتْ بِ مُ نگِ تࣹڪِّ «بࣴرࣹ»؞ لِ ݖِ تࣷݒّ دِ تࣹڪِّ «يࣵلَّ»؞\f*؞» 
\v 30 يَعْقُوبَ نࣹ ڪࣷ:‏ «وَاوْ، يَوْ نَگْ نࣷو تُدّ؟» مُ وَخْ ڪࣷ نࣹ ڪࣷ:‏ «لࣷو مَيْ لاَجࣹ سَمَ تُرْ؟» بَ نࣷݒِّ بَرْڪࣹيلْ ڪࣷ فࣷوفَ؞ 
\p 
\v 31 ݖِ ڪَوْ لࣷولُ يَعْقُوبَ تُدّࣹ بࣺرَبْ بَ ݒࣹنِيࣹلْ (مُ فِرِ خَرْ-ڪَنَمُ يࣵلَّ)، ندَخْتࣹ دَ نࣹ:‏ «نࣹ نَا يࣵلَّ جࣵڪّ، تࣹ مَا نگِ دُندّ بَ تࣹيْ؞» 
\p 
\v 32 بَ جَنتّ بَيْ فࣹنڪّ، يَعْقُوبَا نگِ سࣷوخْ تࣵنڪّ بِ، دِ بࣵيِّڪࣷو ݒࣹنُوࣹلْ\f + \fr 32‏.32 \fk ݒࣹنُوࣹلْ \ft مࣷويْ ݒࣹنِيࣹلْ بَ تࣹيْ؞\f*؞ 
\v 33 لࣷولࣷو تَخْ بَ تࣹيْ جِي \w بࣵنِّ إِسْرَاءِيلْ|بࣵنِّ إِسْرَاءِيلْ:‏\w* دُݧُ لࣹڪّ سُوخْ، وِ جࣵݒّ ݖِ تࣹنقࣷبْ مࣷوݖࣷ، ندَخْ لِ مࣷوݖࣷبْ يَعْقُوبَ سُمِّڪࣷو وࣷونْ ݖَ سُوخُ تࣹنقࣷ بَ؞ 
\c 33 
\s1 يَعْقُوبَ اَڪْ اࣹسَوُ جࣵمّࣷو نَنُ 
\p 
\v 1 گَنَّاوْ لࣷولُ يَعْقُوبَ سࣺينْ اࣹسَوُ دِ ݧࣴوْ، اࣵندّ اَڪْ ݧࣹينْتِ تࣺيمࣺيرِ گٗورْ، مُ سࣺدَّلࣹ خَلࣹ يِ، دِگَّنْتࣹ لࣹيَ، رَسࣹلْ اَڪْ ݧَارِ جَامْ يَ؞ 
\v 2 دَفَ جِيتَلْ جَامْ يَ اَڪْ سࣹينِ دࣷومْ، تࣷفَلْ ݖَ لࣹيَ اَڪْ اَيْ دࣷومَمْ، رَسࣹلْ اَڪْ يُوسُفَ فࣺيتࣹ گَنَّاوْ؞ 
\v 3 مࣷومْ ݖِ بࣷݒَّمْ نَگْ، مُ جِيتُ لࣹينْ، وُتَلِ مَگَمْ، دِ دࣷخْ تࣹيْ سُجّٗوتْ، بَ مُيْ جُرٗومْ ݧَارِ يࣷونْ؞ 
\v 4 تࣹيوُلْ اࣹسَوُ دَوْ گَتَنْدُ ڪࣷ، تَفْ ڪࣷ ݖِ بࣷݒَّمْ، لَنگَامُ ڪࣷ، دِ ڪࣷ فٗونْ؞ ݧُ دَلْدِ جࣷويْ!‏ 
\p 
\v 5 نَڪَ لَ اࣹسَوُ سِگِّ، گِسْ جِگࣺينْ ݧِ اَڪْ خَلࣹ يِ، مُ نࣹ:‏ «ݧِي اࣵندّ اَڪْ يَوْ ݧࣷويْ ݧَنْ؟» يَعْقُوبَ نࣹ ڪࣷ:‏ «خَنَا نجَبࣷوتْ، گِ مَ يࣵلَّ بَاخࣹ، سَنگّ بِ؞» 
\v 6 جَامْ يَ اَڪْ سࣹينِ دࣷومْ دَلْدِ جࣹگࣹسِ، سُجّٗوتَلْ ڪࣷ؞ 
\v 7 لࣹيَ اِتْ تࣷݒّ ݖَ، مࣷومْ اَڪِ دࣷومَمْ، جࣹگࣹسِ ݧࣷومْ اِتَمْ، سُجّٗوتْ؞ يُوسُفَ اَڪْ رَسࣹلْ دࣷورَ جࣹگࣹسِ سُجّٗوتْ؞ 
\p 
\v 8 اࣹسَوُ نࣹ ڪࣷ:‏ «وَاوْ، دَلْ بُ رࣺيْ بِي مَ دَجࣹيلْ، لࣷو ݖِ نَمّ؟» يَعْقُوبَ نࣹ ڪࣷ:‏ «خَنَا دِ سࣵڪُّ نگَ دَلَلْ مَ جࣵمّ رࣹڪّ، سَنگّ بِ؞» 
\v 9 اࣹسَوُ نࣹ ڪࣷ:‏ «اَمْ نَا لُ نࣹ گࣵݧّ، سَمَ رَڪّ، فَبَلْ سَ اَلَلْ؞» 
\v 10 يَعْقُوبَ نࣹ ڪࣷ:‏ «نگَلَّ وَايْ دࣺيتْ، دِمْبَلِ مَ رࣹڪّ تࣹ جࣴلْ لِ مَ لَ مَيْ؞ ندَخْتࣹ بِ مَ نࣹي جࣵڪّ ݖِ سَ ڪَنَمْ، گِسْ نَا نِ نگَ مَ لاَيࣹ بِيرْ، بَ مُ مࣹلْ نِ يࣵلاَّ مَ گࣹيسْتࣷو يࣴرْمَنْدࣹيمْ؞ 
\v 11 ڪࣷنْ جࣴلَلْ لِي مَ لَ مَيْ، ندَخْ يࣵلَّ بَاخࣹ نَ مَ، بَ مَ بَرࣹلࣹ؞» مُ تِنُ ڪࣷ، بَ اࣹسَوُ مُجّ نَنگُ؞ 
\p 
\v 12 گَنَّاوْ لࣷولُ اࣹسَوُ نࣹ:‏ «تࣹي نࣷو اࣵندّ دࣹمْ بࣷوگْ، مَ جِيتُ لَ؟» 
\v 13 يَعْقُوبَ نࣹ ڪࣷ:‏ «سَنگّ بِ، خَمْ نگَ، خَلࣹ يِ دَݧࣷو نࣺيوْ دࣷولࣹ، تࣹ اِتْ گࣵتّ يِ اَڪْ نَگْ يِيْ نࣵمْݒَلْ لاَيْ خَلاَتْ؞ سُ نُ لࣹينْ سࣴقَتَلࣹي بࣹنّ بࣺسْ رࣹڪّ، گࣵتّ يࣺݒّ دࣹي؞ 
\v 14 جِيتُ مَ رࣹڪّ، سَنگّ بِ، مَنْ مَ تࣷݒّ ندࣵنڪّ ݖِ وࣹوُ جُرْ گِ، جِيتَلْ لࣹينْ، تࣹ بَݧَ رَوْ خَلࣹ يِ، بَ ڪࣹرَ مَ لَيْ فࣹڪّسِ سࣹيِرْ؞» 
\v 15 اࣹسَوُ نࣹ ڪࣷ:‏ «خَارَلْ مَ بࣵيّࣹي لَ ݧࣹنّ ݖِ گٗورْ ݧِ مَ اࣵنْدَلْ؞» يَعْقُوبَ نࣹ ڪࣷ:‏ «مَتُ ڪࣷ؞ بࣷوبُ تࣹرَانگَ اࣴݒّ نَ، سَنگّ بِ؞ جࣵمّ جِ نگَ مَ دَلَلْ رࣹڪّ دࣷيْ نَ؞» 
\v 16 بࣷوبَ لَ اࣹسَوُ دࣹلُّ، جُبَلْ يࣷونُ سࣹيِرْ؞ 
\p 
\v 17 يَعْقُوبَ مࣷومْ جُبَلْ گࣷخْ بُ ݧُ نَانْ سُڪّٗوتْ، تَبَخْ فَ ڪࣴرْ، مبَارَلْ گࣺتَّمْ، مࣷو تَخْ ݧُ تُدّࣹ بࣺرَبْ بࣷوبُ سُڪّٗوتْ (مُ فِرِ اَيْ مبَارْ)؞ 
\v 18 گَنَّاوْ گَ يَعْقُوبَ اَگْسِ سِڪࣹمْ، گَ ݖَ رࣺيوُ ڪَنَانْ، ݖِ جࣵمّ؞ فࣹڪّ نَ مُ بࣵيِّڪࣷو ݒَدَنْ اَرَمْ، بَ دَلْ فَ جࣵڪَّارْلࣷوڪْ دࣴڪّ بَ؞ 
\v 19 بࣷوبَ لَ جࣴنْدࣹ ݖَ سࣴتِ اَمࣷرْ، بَايُ سِڪࣹمْ، ݒࣵڪّ، بَ مُ سَمْݒࣷونْ خَيْمَامْ، ݖِ تࣺيمࣺيرِ ڪࣹسِتَ\f + \fr 33‏.19 \fk ڪࣹسِتَ، \ft خَالِسُ رࣺيوْ مَ لَ وࣷونْ؞\f*؞ 
\v 20 مُ دَلْدِ فَيْ سࣵڪّ \w سَرْخَلُڪَايْ|سَرْخَلُڪَايْ ب-:‏\w*، تُدّࣹ ڪࣷ اࣹلْ اࣹلࣷوࣹ إِسْرَاءِيلْ (مُ فِرِ يࣵلَّيْ إِسْرَاءِيلْ مࣷويْ يࣵلَّ)؞ 
\c 34 
\s1 تࣷوݧْ نَݧُ دِينَ دࣷومُ يَعْقُوبَ 
\p 
\v 1 اَمْ نَ بࣺسْ دِينَ، ڪُ جِگࣺينْ ڪِ لࣹيَ اَمْ اَڪْ يَعْقُوبَ، گࣺنّ دِ سࣹيتِ مࣷرࣷومْ يَ ݖَ دࣴڪّ بَ؞ 
\v 2 ݖِ ڪَوْ لࣷولُ سِڪࣹمْ دࣷومُ اَمࣷرْ، مِيْ اࣹوࣹينْ تࣹ دِ ڪِلِفَ ݖَ دࣴڪّ بَ، دَلْدِ ڪࣷيْ گِسْ، جࣵݒّ ڪࣷ، تࣴدّࣹ ڪࣷ، تࣷرࣷخَلْ ڪࣷ؞ 
\v 3 گَنَّاوْ بِ، سِڪࣹمْ خࣹمّࣹمْ نَ دِينَ دࣷومُ يَعْقُوبَ لࣷولْ تࣹ بࣴگّ ڪࣷ، بَ تَخْ مُ دِ ڪࣷ نَخْتَانْ؞ 
\v 4 لࣷولُ وَرَلْ مُ نࣹ بَايَمْ اَمࣷرْ:‏ «ݧَانَلْ مَ جَنقّ بِ جَبَرْ؞» 
\p 
\v 5 يَعْقُوبَ نَگْ دࣺگّ نࣹ سِڪࣹمْ تࣷرࣷخَلْ نَ دِينَ، دࣷومَمْ جُ جِگࣺينْ، فࣹڪّ بࣷوبَ دࣷومَمْ يُ گٗورْ يَا نگَ وࣷونْ ݖَ اࣵلّ بَ، فَ جُرْ گَ نࣹڪّ؞ يَعْقُوبَ نࣹ ݖࣹلّ، بَ ݧُ ݧِبِّسِ؞ 
\v 6 ݖِ دِگَّنْتࣹ بࣷوبُ اَمࣷرْ، بَايُ سِڪࣹمْ، ݧࣴوْ ݖِ يَعْقُوبَ، نگِرْ گِسࣹ اَڪْ مࣷومْ؞ 
\v 7 ݖَ لَ دࣷومِ يَعْقُوبَ اَگْسࣹي، جٗگࣹ ݖَ تࣷولْ يَ؞ بَ ݧُ دࣺگّࣹي لَ خࣹوْ، دَݧࣷو اَمْ نَقَرْ وُ رࣺيْ، مࣹرْ لࣷولْ ندَخْ گࣵݖّࣹ، گَ سِڪࣹمْ تࣹگْ وَا إِسْرَاءِيلْ، بَ مُ تࣴدّࣹي دࣷومُ يَعْقُوبَ جَ، تࣹ لࣷولُ دِ لُ دࣹفُوُلْ؞ 
\p 
\v 8 اَمࣷرْ وَخْ اَڪْ ݧࣷومْ نࣹ لࣹينْ:‏ «سَمَ دࣷومْ سِڪࣹمْ دَفَ بࣴگّ سࣹينْ جِگࣺينْ ݖِ خࣷلَمْ؞ دَمَ لࣹينْ دِ ݧَانْ، نگࣹينْ مَيْ ڪࣷ ڪࣷ جَبَرْ؞ 
\v 9 تࣹي نࣷو سࣺيَنْتࣹ، نگࣹينْ مَيْ نُ سࣹينِ جَنقّ، تࣹ جࣴلْ ݖِ سُنُيْ جَنقّ؟ 
\v 10 سُ ڪࣷ دࣹفࣹي نگࣹينْ دࣴڪّ اَڪْ نُنْ تࣹ رࣺيوْ مِ دِ سࣹينْ رࣺيوْ؞ مَنْ نگࣹينْ فࣹي سَنݖّ، دࣹمْ فُ لࣹينْ نࣹيخْ، سࣵڪُّ فِ اَلَلْ؞» 
\v 11 سِڪࣹمْ اِتْ وَخْ اَڪْ بَايُ دِينَ اَڪْ ݖࣵمِّݧْ يَ نࣹ لࣹينْ:‏ «سُ نگࣹينْ مَ نَنگُلࣹي، لࣺݒّ لُ نگࣹينْ مَ وَخْ دِنَا ڪࣷ جࣷخࣹ؞ 
\v 12 لِمَلْ-لࣹينْ مَ وَرُگَرْ يِ اَڪْ نُ مُ مَنَ تࣷلُّ، بࣷولࣹ ݖِ مَيْ گِ؛ دِنَا جࣷخࣹ لُ نگࣹينْ مَ سَسْ؛ مَيْلࣹينْ مَ جَنقّ بِ رࣹڪّ؞» 
\p 
\v 13 وَايࣹ دࣷومِ يَعْقُوبَ يَ، اَيْ نَخْ لَݧُ تࣷنْتࣷو سِڪࣹمْ اَڪْ بَايَمْ اَمࣷرْ، ندَخْ لِ سِڪࣹمْ تࣷرࣷخَلْ سࣹينْ جِگࣺينْ دِينَ؞ 
\v 14 دَݧُ نࣹ لࣹينْ:‏ «مَنُنُ لࣷولُ، ندَخْ مَيْ سُنُ جِگࣺينْ گٗورْ گُ خَرَفُلْ، لࣷولُ گࣵݖّࣹ لَ ݖِ نُنْ؞ 
\v 15 دُنُ لࣹينْ مَنَ نَنگُلْ مبࣹتࣹ نگࣹينْ مࣹلࣹي نِ نُنْ ݖِ ڪَوْ سࣹينِ گٗورْ ݧࣺݒّ خَرَفْ؞ 
\v 16 سُ ڪࣷ دࣹفࣹي دِنَنُ لࣹينْ مَيْ سُنُيْ جَنقّ، تࣹ دِنَنُ جࣴلْ ݖِ سࣹينِ جَنقّ، دࣴڪّ اَڪْ يࣹينْ، نُيْ اَيْ بࣷڪّ؞ 
\v 17 وَايࣹ سُ نگࣹينْ نُ دࣺگَّلُلْ، بَ خَرَفُلࣹينْ، دَنُيْ جࣴلْ سُنُ جِگࣺينْ، دࣹمْ؞» 
\p 
\v 18 سࣹينْ وَخْ جࣷوجُ نࣹيخْ اَمࣷرْ اَڪْ سِڪࣹمْ دࣷومُ اَمࣷرْ؞ 
\v 19 خَلࣹ بُ گٗورْ بِ دَلْدِ گَاوْتُ دࣹفْ لِ ݧُ ڪࣷ سَنتّ ندَخْ مبࣴگّࣹيلَمْ ݖَ دࣷومُ يَعْقُوبَ؞ بࣷوبَ سِڪࣹمْ لَݧُ گࣴنࣷونَ وࣹگْ ݖَ وَا ڪࣴرْ بَايَمْ يࣺݒّ؞ 
\v 20 اَمࣷرْ نَگْ اࣵندّ اَڪْ دࣷومَمْ سِڪࣹمْ، دࣹمْ بَ ݖَ ݒࣺنݖّ مَ، وَخْ اَڪْ وَا دࣴڪّ بَ نࣹ لࣹينْ:‏ 
\v 21 «ݧِي سُنُيْ اَمْ-دِ-جࣵمّ لَݧُ، تࣹ گَنَّاوْ رࣺيوْ مَا نگِ نࣹ يࣵمبّلَݝْ، بࣵيِّلࣹينْ لࣹينْ، ݧُ سَنݖّ تࣹ دࣹمْ فُ لࣹينْ نࣹيخْ؞ مَنْ نَنࣷو جࣴلْ سࣹينْ دࣷومِ جَنقّ تࣹ دِ لࣹينْ مَيْ سُنُيْ دࣷومْ؞ 
\v 22 وَايࣹ لِ ݖِ نࣹڪّ مࣷويْ، سࣹينِ گٗورْ دُݧُ نَنگࣷو دࣴڪّ اَڪْ نُنْ، نُيْ اَيْ بࣷڪّ، ندَرࣹ سُنُ گٗورْ ݧࣺݒّ خَرَفْ نِ ݧࣷومْ؞ 
\v 23 بُ نُ لࣹينْ نَنگُلࣹي، بَ ݧُ دࣴڪّ ݖِ سُنُ بِيرْ، ڪࣷنْ سࣹينِ جُرْ اَڪْ سࣹينْ اَلَلْ اَڪْ سࣹينْ مَلَ يࣺݒّ، ندَخْ دُ نࣷويْ دࣷونْ بࣷرࣷومْ؟» 
\v 24 بَ مُ ڪࣷ دࣹفࣹي مبࣷولࣹمْ گٗورِ دࣴڪّ بَ دࣺگَّلْ اَمࣷرْ اَڪْ دࣷومَمْ سِڪࣹمْ، بَ ݧࣷومْ ݧࣺݒّ خَرَفْ؞ 
\p 
\v 25 ݖَ گَنَّاوْ اࣴلّࣴگْ سَ، فࣹڪّ وَا دࣴڪّ بَ نࣹڪّ ݖِ مࣹتِتُ خَرَفَلْ بَ، ݧَارِ دࣷومِ يَعْقُوبَ يَ، سِمࣹيࣷنْ اَڪْ لࣹوِ، ݖࣵمِّݧِ دِينَ، جࣴلْ سࣹينِ سَامَرْ، دُگّ ݖَ دࣴڪّ بَ، بࣹتّ لࣹينْ، رࣹيْ گٗورْ ݧࣺݒّ؞ 
\v 26 ݖَ لَݧُ لࣹيلْ ݧَوْڪَيْ سَامَرْ اَمࣷرْ اَڪْ دࣷومَمْ سِڪࣹمْ، ݧُ دࣹي، ݧُ جࣴلࣹ دِينَ ڪࣴرْ سِڪࣹمْ، اࣵندّ اَڪْ مࣷومْ، دࣹمْ؞ 
\v 27 لَ ݖَ تࣹگُ دࣷومِ يَعْقُوبَ يَ ݖَ دࣹسْ فُتِّ نࣺيوْ يَ، جࣴلاَلࣹ اَلَلُ وَا دࣴڪّ بَ، ندَخْ لِ ݧُ تࣷرࣷخَلْ سࣹينْ جِگࣺينْ؞ 
\v 28 ݧُ دَلْدِ جࣴلْ سࣹينْ جُرْ گُ گࣵتّ اَڪْ گُ گُدّ، سࣹينِ مبَامْ اَڪْ مبࣷولࣹمْ لَ ݖَ بِيرْ دࣴڪّ بَ اَڪْ لَ ڪࣷ وࣴرْ؞ 
\v 29 نࣷونُ لَݧُ جࣴلࣹ سࣹينْ اَلَلْ جࣺݒّ اَڪْ سࣹينِ دࣷومْ اَڪْ سࣹينِ جَبَرْ، بࣷولࣹ ݖَ جࣴلْ مبࣷولࣹمْ لُ نࣹڪّࣷونْ ݖَ بِيرْ ڪࣴرْ يَ؞ 
\p 
\v 30 يَعْقُوبَ نَگْ وَخْ اَڪْ سِمࣹيࣷنْ اَڪْ لࣹوِ نࣹ لࣹينْ:‏ «اِنْدِلْ نگࣹينْ مَ مُسِبَ، ندَخْ دِنگࣹينْ تَخْ وَا رࣺيوْ مࣺݒّ جࣺݒِّ مَ، مُيْ ڪَنَانࣹينْ ݧِ، دِ ݒࣹرِسࣹينْ ݧِ؞ تࣹ اِتَمْ اَوْمَ لُ دُلْ گٗورْ ݧُ نࣺيوْ، تࣹ بُ ݧُ بࣷولࣷو دَلْ ݖِ سَمَ ڪَوْ، دَݧُ مَيْ بࣷولࣹيڪْ سَمَ وَا ڪࣴرْ فَاگَاگَلْ؞» 
\v 31 ݧُ نࣹ ڪࣷ:‏ «دَنُيْ سࣹيتَانْ سُنُ جِگࣺينْ دَالْ، ݧُ دِ ڪࣷ دࣹفْ اَبْ گࣵنݖّ؟» 
\c 35 
\s1 يَعْقُوبَ سَنݖّ نَ بࣹتࣹلْ 
\p 
\v 1 بَ لࣷولُ وࣺيࣹي يࣵلَّ نࣹ يَعْقُوبَ:‏ «جٗگَلْ دࣹمْ بࣹتࣹلْ، تࣷوگْ فَ تࣹ نگَ سࣵڪَّلْ فَ \w سَرْخَلُڪَايْ|سَرْخَلُڪَايْ ب-:‏\w* يࣵلَّ، جِ لَ فࣹيݧُ، بَ نگَيْ دَوْ سَ مَگْ اࣹسَوُ؞» 
\v 2 يَعْقُوبَ وَخْ اَڪْ وَا ڪࣴرَمْ اَڪْ ݧِ اࣵندّ اَڪْ مࣷومْ ݧࣺݒّ نࣹ لࣹينْ:‏ «جࣴلࣹلࣹينْ ݖِ سࣹينْ بِيرْ تُورِ دࣷخَنْدࣺيمْ يِ، تࣹ نگࣹينْ سَنگُ-سࣹتْ تࣹ سࣷلُ؞ 
\v 3 دَنُيْ دࣹمْ بࣹتࣹلْ، مَ سࣵڪَّلْ فَ سَرْخَلُڪَايْ يࣵلَّ جِ مَ وَلُّ، بَ مَ نࣹڪّࣹي ݖِ نجࣵقَرࣹ، تࣹ اࣵندّ اَڪْ مَنْ فࣺݒّ فُ مَ جَارْ؞» 
\v 4 ݧُ دَلْدِ جࣷخْ يَعْقُوبَ مبࣷولࣹمْ تُورِ دࣷخَنْدࣺيمْ، يِ ݧُ يࣷرْ، اَڪْ سࣹينْ جَارࣷيْ نࣷݒّ، يَعْقُوبَ بࣷولࣹ سُولْ ݖَ تَاتُ گَرَبْ\f + \fr 35‏.4 \ft خࣹيتُ گَرَبْ لَ گُ ݧُيْ وَخْ تࣹرࣹبࣹنتّ؞\f* گُ مَگْ گَ نࣹڪّࣷونْ ݖَ وࣹتُ دࣴڪّ، بَ ݧُ نَانْ سِڪࣹمْ؞ 
\v 5 گَنَّاوْ لࣷولُ ݧُ سࣵقِ، يࣵلَّ نَگْ وࣵݖّࣹ تِيتَانگࣹ لُ رࣺيْ ݖَ ڪَوْ دࣴڪّ يَ لࣹينْ وࣴرْ، بَ تَلُݧࣷو دَبِ دࣷومِ يَعْقُوبَ يَ؞ 
\p 
\v 6 بَ مُ ڪࣷ دࣹفࣹي يَعْقُوبَ اَڪْ ݧِ مُ اࣵنْدَلْ ݧࣺݒّ اَگْسِ لُسْ، دِ بࣹتࣹلْ بَ تࣹيْ، فࣷوفَ ݖَ رࣺيوُ ڪَنَانْ؞ 
\v 7 مُ سࣵڪّ فَ نَگْ سَرْخَلُڪَايْ، تُدّࣹ بࣺرَبْ بَ اࣹلْ بࣹتࣹلْ، ندَخْ فࣷوفَ لَ ڪࣷ يࣵلَّ فࣹيݧࣷو، بِ مُيْ دَوْ مَگَمْ؞ 
\v 8 فࣷوفَ اِتَمْ لَ دࣹبࣷرَ، مَ دَا نࣵمْݒَلْ رࣹبࣹڪَ، فَاتࣷو، ݧُ سُولْ ڪࣷ ݖَ تَاتُ گَرَبْ گُ مَگْ گَ ݖَ وࣹتُ بࣹتࣹلْ؞ ݧُ تُدّࣹ گَرَبْ گَ اَلࣷنْ بَڪُتْ (مُ فِرِ گَرَبُ جࣷويࣷو)؞ 
\p 
\v 9 بَ يَعْقُوبَ جٗگࣹي ݒَدَنْ اَرَمْ، يࣵلَّ فࣹيݧُوَاتْ نَ ڪࣷ، بَرْڪࣹيلْ ڪࣷ 
\v 10 نࣹ ڪࣷ:‏ 
\q1 «يَا دِ يَعْقُوبَ، 
\q1 وَايࣹ دࣹيسَتُ لَ وࣷووࣹ يَعْقُوبَ؛ 
\q1 لࣺيگِ يَا دِ إِسْرَاءِيلْ؞» 
\m مُ تُدّࣹ ڪࣷ نَگْ إِسْرَاءِيلْ؞ 
\v 11 يࣵلَّ نࣹيتِ ڪࣷ:‏ «مَنْ مَايْ يࣵلَّ اَجِ مَنْ جِ؞ گِيرَلْ تࣹ يࣷڪُّ، بَ اَوْ خࣹيتْ اَڪْ مبࣷولࣷويْ خࣹيتْ سࣷسࣷو ݖِ يَوْ، تࣹ اَيْ بُورْ اَسْڪَنࣷو ݖِ سَ گࣹݧࣷ؞ 
\v 12 رࣺيوْ مِ مَ سࣺدّ إِبْرَاهِيمَ اَڪْ إِسْحَاقَ، يَوْ لاَ ڪࣷيْ سࣺدّ، يَاڪْ اَسْڪَنْ وِ سࣷقِڪࣷو ݖِ يَوْ؞» 
\p 
\v 13 نَڪَ لَ يࣵلَّ وَخْ اَڪْ يَعْقُوبَ لࣷولُ، دَلْدِ تࣹقَلِڪࣷو اَڪْ مࣷومْ؞ 
\v 14 يَعْقُوبَ سَمݒّ دࣷجُ خࣵمِّڪَايْ ݖَ بࣺرَبْ، بَ يࣵلَّ وَخࣹ اَڪْ مࣷومْ، تُورَلْ ڪࣷ فَ بِيݧْ، سࣷتِّ فَ دِوْ، سࣹلَّلࣹ؞ 
\v 15 يَعْقُوبَ مَ نگَ تُدّࣹ بࣺرَبْ بَ يࣵلَّ وَخࣹيڪْ مࣷومْ، بࣹتࣹلْ\f + \fr 35‏.15 \fk بࣹتࣹلْ:‏ \ft مُ نگِ تࣹڪِّ «ڪࣴرْ يࣵلَّ»؞\f*؞ 
\s1 بࣹݧَمِنْ جُدُّ نَ، رَسࣹلْ فَاتُ 
\p 
\v 16 بَ لࣷولُ وࣺيࣹي ݧُ جٗگࣹ بࣹتࣹلْ، دࣹمْ بَيْ بࣴگَّ جُبْ اࣹفْرَتَ؞ رَسࣹلْ تࣷلُّ ݖِوْ مَتْ، تࣹ مَتْ وِ مࣹتِّ؞ 
\v 17 بَ مُ دࣹمࣹي بَ مَتْ وَ گࣴنَ مࣹتِّ، رࣹوْلِڪَتْ بَ نࣹ ڪࣷ:‏ «مُݧَلْ نَگْ، ندَخْ گٗورْ لاَتِ دࣹ!‏» 
\v 18 بࣷوبَ رَسࣹلَ نگِ وَاجَ فَاتُ؞ تࣹرࣹوُلْ بَلَ بَڪَّنَمَ رࣷتْ تُدّࣹ نَ خَلࣹ بِ بࣹنࣷنِ (مُ فِرِ سَمَ دࣷومُ ݖࣷونࣷ)؞ تࣹيوُلْ بَايْ بِ تُدّࣹ ڪࣷ بࣹݧَمِنْ (مُ فِرِ سَمَ دࣷومُ نجِگْلاَيْ؞)\f + \fr 35‏.18 \fk بࣹݧَمِنْ:‏ \ft مُ نگِ جٗگࣹ ݖِ \fq بࣹنْ يَمِنْ، \ft دِ تࣹڪِّ «دࣷومُ ندِجࣷورْ»، وَايࣹ لِ تُرْ وِيْ وُندّ مࣷويْ «دࣷومُ نجِگْلاَيْ»؞\f*؞ 
\p 
\v 19 ݖِ ڪَوْ لࣷولُ رَسࣹلْ فَاتُ، ݧُ دࣹنݖّ ڪࣷ ݖَ يࣷونُ اࣹفْرَتَ، گَ ݧُيْ وَخْ بࣹتْلࣹيࣹمْ بَ تࣹيْ؞ 
\v 20 يَعْقُوبَ نَگْ سَمݒّ اَوْ دࣷجْ ݖَ بࣵمّࣹيلْ بَ، تࣹ مࣷويْ خࣵمِّڪَايُ بࣵمّࣹيلُ رَسࣹلْ بَ تࣹيْ جِي؞ 
\v 21 بَ مُ ڪࣷ دࣹفࣹي إِسْرَاءِيلْ جٗگࣹ فَ، سَمݒّ خَيْمَامْ ݖَ گَنَّاوْ مِگْدَلْ اࣹدࣹرْ؞ 
\s1 دࣷومِ يَعْقُوبَ يَ 
\p 
\v 22 بَ إِسْرَاءِيلْ دࣴڪّࣹي ݖَ رࣺيوْ مَ، اَمْ نَ بࣺسْ رُبࣹنْ دࣹمْ تࣴدّ اَڪْ بِلاَ، نࣹڪَّالࣹبْ بَايَمْ؛ إِسْرَاءِيلْ يࣺگْ ڪࣷ؞ 
\p دࣷومِ يَعْقُوبَ\f + \fr 35‏.22 \fk يَعْقُوبَ \ft مࣷويْ إِسْرَاءِيلْ؞\f* يُ گٗورْ فُڪّ لَݧُ اَڪْ ݧَارْ؞ 
\v 23 دࣷومِ لࣹيَ ݧࣷويْ:‏ رُبࣹنْ، تَاوُبْ يَعْقُوبَ، اَڪْ سِمࣹيࣷنْ اَڪْ لࣹوِ اَڪْ يُدَ اَڪْ اِسَاڪَرْ اَڪْ سَبُلࣷنْ؞ 
\v 24 دࣷومِ رَسࣹلْ دِ يُوسُفَ اَڪْ بࣹݧَمِنْ؞ 
\v 25 دࣷومِ بِلاَ، جَامُبْ رَسࣹلْ، دِ دَنْ اَڪْ نࣹفْتَلِ؞ 
\v 26 دࣷومِ سِلْݒَ، جَامُبْ لࣹيَ، دِ گࣵدّ اَڪْ اَسࣹرْ؞ ݧࣷوݧࣷويْ دࣷومِ يَعْقُوبَ، تࣹ مُ اَمࣹ لࣹينْ ݖَ ݒَدَنْ اَرَمْ؞ 
\s1 إِسْحَاقَ نࣹلَوْ نَ 
\p 
\v 27 يَعْقُوبَ دࣹلُّ نَ ڪࣴرْ بَايَمْ إِسْحَاقَ فَ مَمْرࣹ، ݖَ ڪِرْيَاتْ اَرْبَ، گَيْ اࣹبْرࣷنْ بَ تࣹيْ، فَ إِبْرَاهِيمَ اَڪْ إِسْحَاقَ دَلࣷونْ؞ 
\v 28 إِسْحَاقَ دُندّ نَ تࣺيمࣺيرِ اَتْ اَڪْ جُرٗومْ ݧࣹتّ فُڪّ (180)؞ 
\v 29 فࣷوفَ لَ بَڪَّنَمْ رࣷتࣹ، مُ فَاتُ، فࣹڪِّ اَيْ مَامَمْ، گَنَّاوْ بَ مُ مࣵگَّتࣹي، بَ ݧࣷرْ خࣷمّ؞ بَ لࣷولُ اَمࣹي اَيْ دࣷومَمْ اࣹسَوُ اَڪْ يَعْقُوبَ رࣷبْ ڪࣷ؞ 
\c 36 
\ms اَسْڪَنُ اࣹسَوُ 
\mr (سَارْ 36‏.1‏-43) 
\p 
\v 1 اَسْڪَنُ اࣹسَوُ، مِ ݧُيْ وَخْ اࣹدࣷمْ، مࣷويْ لِي؞ 
\p 
\v 2 اࣹسَوُ جࣴلْ نَ جَنقِ ڪَنَانࣹينْ جَبَرْ؞ ݧࣷوݧࣷو دِ:‏ اَدَ دࣷومُ اࣹلࣷنْ، اࣹتّࣹينْ بَ، اَڪْ اࣷلِبَمَ دࣷومُ اَنَ، مِيْ دࣷومُ سِبࣹيࣷنْ، اࣹوࣹينْ بَ، 
\v 3 اَڪْ بَسْمَتْ دࣷومُ اِسْمَيْلَ، دِ جِگࣺينُبْ نࣹبَيࣷتْ؞ 
\v 4 اَدَ اَمْ اَڪْ اࣹسَوُ اࣹلِفَسْ؛ بَسْمَتْ اَمْ ݖَ رࣹوࣹلْ؞ 
\v 5 اࣷلِبَمَ اَمْ ݖَ يࣹوُسْ، يَلَمْ اَڪْ ڪࣷرࣹ؞ ݧࣷوݧُ ݧࣷويْ دࣷومِ اࣹسَوُ يُ گٗورْ، تࣹ مُ اَمْ لࣹينْ ݖَ رࣺيوُ ڪَنَانْ؞ 
\p 
\v 6 بَ لࣷولُ اَمࣹي اࣹسَوُ اࣵندّ اَڪِ سࣷخْنَامْ، اَڪِ دࣷومَمْ يُ گٗورْ اَڪْ يُ جِگࣺينْ، اَڪْ وَا ڪࣴرَمْ ݧࣺݒّ، جِيتَلْ گࣺتَّمْ اَڪْ جُرَمْ گࣺݒّ، يٗبَّالࣹ مبࣷولࣹمْ اَلَلْ جُ مُ اَمࣷونْ ݖَ رࣺيوُ ڪَنَانْ، دَلْدِ سَنݖِ مࣹنࣹينْ رࣺيوْ نگِرْ سࣷرࣹ رَڪَّمْ يَعْقُوبَ؞ 
\v 7 لِ ڪࣷ وَرَلْ مࣷويْ، سࣹينْ اَلَلْ دَفَ بَرࣹ وࣷونْ لࣷولْ، بَ مَنُݧࣷو دࣴڪّ ݧࣷومْ ݧَارْ، تࣹ رࣺيوْ، مِ ݧُ دَلࣷونْ، اࣵتَّنُ لࣹينْ ندَخْ سࣹينْ گࣺتّ يُ بَرࣹ؞ 
\v 8 اࣹسَوُ نَگْ دࣴڪّ ݖَ تُنْدُ سࣹيِرْ:‏ اࣹسَوُ مࣷومُ مࣷويْ اࣹدࣷمْ؞ 
\p 
\v 9 اَسْڪَنُ اࣹسَوُ، دِ مَامِ اࣹدࣷمࣹينْ ݧَ ݖَ تُنْدِ سࣹيِرْ، مࣷويْ لِي؞ 
\p 
\v 10 دࣷومِ اࣹسَوُ يُ گٗورْ ݧࣷويْ:‏ اࣹلِفَسْ، مِ مُ اَمْ اَڪْ سࣷخْنَامْ اَدَ؛ اَڪْ رࣹوࣹلْ، مِ مُ اَمْ اَڪْ سࣷخْنَامْ بَسْمَتْ؞ 
\v 11 دࣷومِ اࣹلِفَسْ يُ گٗورْ يِ دِ:‏ تࣹمَنْ اَڪْ اࣷمَرْ اَڪْ ݖࣹفࣷ اَڪْ گَتَمْ اَڪْ ڪࣹنَسْ؞ 
\v 12 اࣹلِفَسْ اَمࣷونْ نَ اِتْ نࣹڪَّالࣹ بُ ݧُيْ وَخْ تِمْنَ؞ مُ اَمْ ݖَاڪْ مࣷومْ اَمَلࣹگْ؞ ݧࣷوݧࣷو خࣹيتࣷو ݖِ اَدَ، سࣷخْنَسْ اࣹسَوُ؞ 
\v 13 دࣷومِ رࣹوࣹلْ يُ گٗورْ ݧࣷو دِ:‏ نَخَتْ اَڪْ سࣹرَ اَڪْ سَامَ اَڪْ مِسَ؞ ݧࣷوݧࣷو خࣹيتࣷو ݖَ بَسْمَتْ، سࣷخْنَسْ اࣹسَوُ؞ 
\v 14 سࣷخْنَسْ اࣹسَوُ، سِ ݧُ نَا اࣷلِبَمَ، تࣹيْ دࣷومُ اَنَ مِيْ دࣷومُ سِبࣹيࣷنْ، مࣷو اَمْ اَڪْ اࣹسَوُ دࣷومْ يُ گٗورْ يِي:‏ يࣹوُسْ اَڪْ يَلَمْ اَڪْ ڪࣷرࣹ؞ 
\p 
\v 15 لࣵنگِ دࣷومِ اࣹسَوُ يُ گٗورْ نَگْ، ݧࣷويْ ݧِي؞ ݧِ اَسْڪَنࣷو ݖِ اࣹلِفَسْ تَاوُبْ اࣹسَوُ، ݧُيْ تࣹمَنْ اَڪْ اࣷمَرْ اَڪْ ݖࣹفࣷ اَڪْ ڪࣹنَسْ 
\v 16 اَڪْ ڪࣷرࣹ اَڪْ گَتَمْ اَڪْ اَمَلࣹگْ، ڪُ ݖِ نࣹڪّ اَڪْ لࣵنگَمْ؞ لࣵنگِ اࣹلِفَسْ، يَ ݖَ رࣺيوُمْ اࣹدࣷمَ نگِ نࣷونُ؛ ݧࣷويْ سࣴتِ اَدَ؞ 
\v 17 ݧِ اَسْڪَنࣷو ݖِ رࣹوࣹلْ دࣷومُ اࣹسَوُ، ݧࣷويْ نَخَتْ اَڪْ سࣹرَ اَڪْ سَامَ اَڪْ مِسَ، ڪُ ݖِ نࣹڪّ اَڪْ لࣵنگَمْ؞ لࣵنگِ رࣹوࣹلْ، يَ ݖَ رࣺيوُمْ اࣹدࣷمَ نگِ نࣷونُ؛ ݧࣷويْ سࣴتِ بَسْمَتْ، سࣷخْنَسْ اࣹسَوُ؞ 
\v 18 ݧِ خࣹيتࣷو ݖِ اࣷلِبَمَ سࣷخْنَسْ اࣹسَوُ، ݧࣷويْ يࣹوُسْ، يَلَمْ اَڪْ ڪࣷرࣹ، ڪُ ݖِ نࣹڪّ اَڪْ لࣵنگَمْ؞ ݧࣷوݧࣷويْ لࣵنگِ اࣷلِبَمَ، سࣷخْنَسْ اࣹسَوُ سِيْ دࣷومُ اَنَ؞ 
\v 19 ݧࣷوݧࣷويْ دࣷومِ اࣹسَوُ، مِ ݧُيْ وَخْ اࣹدࣷمْ، ݧࣷوݧࣷويْ دࣷومَمْ يُ گٗورْ، ݧࣷوڪْ سࣹينِ لࣵنگّ؞ 
\s1 لُ جࣴمْ ݖِ اَسْڪَنُ سࣹيِرْ 
\p 
\v 20 دࣷومِ سࣹيِرْ يُ گٗورْ، يَ بࣷڪّ ݖَ وَا اࣷرْ تࣹ سَنݖࣷونْ ݖَ رࣺيوْ مَ، ݧࣷويْ لࣷتَنْ اَڪْ سࣷبَلْ اَڪْ ݖِبࣹيࣷنْ اَڪْ اَنَ 
\v 21 اَڪْ دِسࣷنْ اَڪْ اࣹسࣹرْ اَڪْ دِسَنْ؞ ݧࣷوݧࣷويْ لࣵنگِ وَا اࣷرْ، دِ سࣴتِ سࣹيِرْ يَ ݖَ رࣺيوُمْ اࣹدࣷمْ؞ 
\v 22 دࣷومِ لࣷتَنْ يُ گٗورْ ݧࣷو دِ اࣷرِ اَڪْ اࣹمَمْ؞ جِگࣺينُبْ لࣷتَنْ دِ تِمْنَ؞ 
\v 23 دࣷومِ سࣷبَلْ يُ گٗورْ ݧࣷو دِ اَلْوَنْ اَڪْ مَنَخَتْ اَڪْ اࣹبَلْ اَڪْ سࣹفࣷ اَڪْ اࣷنَمْ؞ 
\v 24 دࣷومِ ݖِبࣹيࣷنْ يُ گٗورْ دِ اَيَ اَڪْ اَنَ؞ تࣹ اَنَ مࣷومُ مࣷو فࣹيݧَلْ بࣴتِ ندࣷخْ يُ تࣵنگّ يَ ݖَ مࣵنْدِݝْ مَ، بَ مُيْ سࣵمّ مبَامِ بَايَمْ ݖِبࣹيࣷنْ؞ 
\v 25 دࣷومُ اَنَ جُ گٗورْ مࣷويْ دِسࣷنْ، اَڪْ اࣷلِبَمَ، دࣷومَمْ جُ جِگࣺينْ؞ 
\v 26 دࣷومِ دِسࣷنْ يُ گٗورْ دِ اࣹمْدَنْ اَڪْ اࣹسْبَنْ اَڪْ يِتّرَنْ اَڪْ ڪࣹرَنْ؞ 
\v 27 دࣷومِ اࣹسࣹرْ يُ گٗورْ ݧࣷو دِ بِلَنْ اَڪْ سَاوَنْ اَڪْ اَڪَنْ؞ 
\v 28 دࣷومِ دِسَنْ يُ گٗورْ دِ اُݖّ اَڪْ اَرَنْ؞ 
\s1 لُ جࣴمْ ݖِ بُورْ يَ جࣴڪَّ فَلُ ݖَ اࣹدࣷمْ 
\p 
\v 29 لࣵنگِ وَا اࣷرْ ݧࣷويْ ݧِ اَسْڪَنࣷو ݖِ لࣷتَنْ اَڪْ سࣷبَلْ اَڪْ ݖِبࣹيࣷنْ اَڪْ اَنَ 
\v 30 اَڪْ دِسࣷنْ اَڪْ اࣹسࣹرْ اَڪْ دِسَنْ، ڪُ ݖِ نࣹڪّ اَڪْ لࣵنگَمْ؞ ݧࣷوݧࣷويْ لࣵنگِ وَا اࣷرْ، نَ ݧُ خࣵجَّلِڪࣷو ڪࣹنّ-ڪࣹنّ ݖَ رࣺيوُ سࣹيِرْ؞ 
\p 
\v 31 بُورْ يَ فَلُ وࣷونْ ݖَ رࣺيوُمْ اࣹدࣷمْ، لُ جِيتُ بࣹنّ بُورُ \w بࣵنِّ إِسْرَاءِيلْ|بࣵنِّ إِسْرَاءِيلْ:‏\w* دِ فَلُ ݧِي لَ:‏ 
\v 32 بࣹلَ دࣷومُ بࣹوࣷرْ فَلُ نَ ݖَ اࣹدࣷمْ؞ دِنَبَ مࣷو دࣷونْ ݒࣺييَمْ؞ 
\v 33 بَ بࣹلَ فَاتࣷو، يࣷبَبْ دࣷومُ سࣹرَ، مَ دࣴڪّ بࣷݖّرَ، مࣷو فَلُ بُورْ، وُوتُ ڪࣷ؞ 
\v 34 بَ يࣷبَبْ فَاتࣷو، اُسَمْ مَ بࣷڪّ ݖِ دِيوَانُ وَا تࣹمَنْ فَلُ بُورْ، وُوتُ ڪࣷ؞ 
\v 35 بَ اُسَمْ فَاتࣷو، اَدࣵدّ، دࣷومُ بࣹدࣵدّ جُ گٗورْ، جَ دُمَ وࣷونْ وَا مَجَنْ ݖَ رࣺيوُ مࣷوَبْ، دَلْدِ فَلُ بُورْ، وُوتُ ڪࣷ؞ ݒࣺييَمْ مࣷو دࣷونْ اَوِتْ؞ 
\v 36 بَ اَدࣵدّ فَاتࣷو، سَمْلَ، مَ دࣴڪّ مَسْرࣹڪَ مࣷو فَلُ بُورْ، وُوتُ ڪࣷ؞ 
\v 37 بَ سَمْلَ فَاتࣷو، سَوُلْ مُ رࣹيࣷبࣷتْ اࣹفْرَاتْ مࣷو فَلُ بُورْ، وُوتُ ڪࣷ؞ 
\v 38 بَ سَوُلْ فَاتࣷو، بَالْ اَنَنْ دࣷومُ اَگْبࣷرْ جُ گٗورْ مࣷو فَلُ بُورْ، وُوتُ ڪࣷ؞ 
\v 39 بَ بَالْ اَنَنْ دࣷومُ اَگْبࣷرْ فَاتࣷو، اَدَرْ فَلُ بُورْ، وُوتُ ڪࣷ؞ ݒَوُ مࣷو دࣷونْ ݒࣺييَمْ، سࣷخْنَامْ دِ مࣹتَبࣹيلْ، مَ مَتَرࣹدّ دࣷومُ مࣹسَابْ دِ يَايَمْ؞ 
\p 
\v 40 لࣵنگّ يِ سࣷسࣷو ݖِ اࣹسَوُ نَگْ، لࣵنگّ گُ ݖِ نࣹڪّ اَڪْ تُرَمْ اَڪْ نجَبࣷوتْ، يَ مُ اࣴمبّ، اَڪْ گࣷخْ، بَ مُ دࣴڪّࣹ، ݧࣷو دِ ݧِي:‏ ݧِ اَسْڪَنࣷو ݖِ تِمْنَ اَڪْ اَلْوَ اَڪْ يࣹتࣹتْ 
\v 41 اَڪْ اࣷلِبَمَ اَڪْ اࣹلَ اَڪْ ݒِنࣷنْ 
\v 42 اَڪْ ڪࣹنَسْ اَڪْ تࣹمَنْ اَڪْ مِبْسَرْ 
\v 43 اَڪْ مَگْدِيࣹلْ اَڪْ اِرَمْ، ڪُ ݖِ نࣹڪّ اَڪْ لࣵنگَمْ؞ ݧࣷوݧࣷو دࣷونْ ڪِلِفَيْ اࣹدࣷمْ، مَ ݧُ نَا اࣹسَوُ، مࣷومْ مَ گِيرْ اࣹدࣷمࣹينْ ݧِ، لࣵنگّ گُ ݖِ نࣹڪّ اَڪْ گࣷخْ، بَ نگَ دࣴڪّࣹ تࣹ مࣷومْ ڪࣷ؞ 
\c 37 
\ms اَسْڪَنُ يَعْقُوبَ 
\mr (سَارْ 37‏.1—50‏.26) 
\s1 يُوسُفَ گࣺنتّ نَ لُ يࣺيمࣹ 
\p 
\v 1 يَعْقُوبَ مَ نگَ دࣴڪّࣷونْ رࣺيوُ ڪَنَانْ، فَ بَايَمْ دَلࣷونْ؞ 
\p 
\v 2 اَسْڪَنُ يَعْقُوبَ مࣷويْ لِي؞ 
\p يُوسُفَ تࣷلُّ نَ ݖِ وَخَمْبَانࣹ، اَمْ فُڪِّ اَتْ اَڪْ جُرٗومْ ݧَارْ، دِ سࣵمّلࣹ جُرْ گِ دࣷومِ بَايَمْ، يِ نگَ خَمْ نࣹ سࣷخْنَيْ بَايَمْ بِلاَ اَڪْ سِلْݒَ ݧࣷو لࣹينْ جُرْ؞ يُوسُفَ نَگْ دِ لࣹينْ بࣷولࣹ اَڪْ سࣹينْ بَايْ؞ 
\v 3 بࣷوبَ يَعْقُوبَ، يُوسُفَ لَ گࣴنَ بࣴگّ ݖِ اَيْ دࣷومَمْ، ندَخْ لِ مُ مࣵگَّتْ دࣷورْ ڪࣷو اَمْ؞ مُ رࣵبّلُلْ ڪࣷ مبُبّ مُ يࣵنجّ؞ 
\v 4 مَگْ يَ نَگْ گِسْ نࣹ يُوسُفَ لَ سࣹينْ بَايْ گࣴنَ بࣴگّ ݖِ اَيْ دࣷومَمْ؞ لࣷولُ تَخْ ݧُ بَݧْ ڪࣷ، بَ مَنُݧࣷو سࣺقْ اَڪْ مࣷومْ ڪࣵدُّ گُ رَفࣹتْ؞ 
\p 
\v 5 مُ اَمْ بࣺسْ يُوسُفَ گࣺنتّ، نࣹتَّلِ ڪࣷ اَيْ مَگَمْ، بَ تَخْ ݧُ گࣴنَتِ ڪࣷو بَݧْ؞ 
\v 6 دَ نࣹ لࣹينْ:‏ «دࣺگْلُلࣹينْ لِ مَ گࣺنتّ؞ 
\v 7 دَنࣷو نࣹڪّ ݖَ تࣷولْ يَ، دِ گٗوبْ؞ بَ نُ تَڪّࣹي، سَمَ تَڪّ جࣹڪِّ-جࣹڪِّ نࣹ سࣵتّ، تَخَوْ، سࣹينْ تَڪّ وࣴرْ سَمَ تَڪّ، دِ ڪࣷ سُجّٗوتَلْ؞» 
\v 8 مَگْ يَ نࣹ ڪࣷ:‏ «دَنگَا نَرَ فَلُ ݖِ سُنُ ڪَوْ؟ دَنگَ نࣷو نَرَ جِيتࣹ؟» ݧُ گࣴنَتِ ڪࣷو بَݧْ نَگْ ندَخْ گࣺنْتَمْ يَ اَڪْ لَ مُ لࣹينْ ݖَ وَخْ؞ 
\p 
\v 9 گَنَّاوْ گِ، گࣹنࣹينْ گࣺنتّ دِڪَّلْ ڪࣷ، مُ نࣹتَّلِ ڪࣷ اَيْ مَگَمْ نࣹ لࣹينْ:‏ «دࣺگْلُلࣹينْ، گࣺنْتَاتْ نَا؞ گِسْ نَا جَنتّ بِ اَڪْ وࣹيرْ وِ اَڪْ فُڪِّ بِدِّيوْ اَڪْ بࣹنّ دِ مَ سُجّٗوتَلْ؞» 
\v 10 بَ مُ ڪࣷ نࣹتَّلࣹي اَيْ مَگَمْ، بَ نࣹتَّلِ ڪࣷ بَايَمْ، بَايَمْ دَ ڪࣷو سࣷووْ نࣹ ڪࣷ:‏ «يَوْ، لِ نگَ گࣺنتّ، لُ مُ دࣷونْ؟ خَنَا دُ مَاڪْ سَ يَايْ اَڪْ سَيْ مَگْ نࣷو لَيْ سُجّٗوتَلْ؟» 
\v 11 مَگْ يَ نَگْ اِݧَانࣹ ڪࣷ؞ تࣹيوُلْ بَايَمْ مࣷومْ بࣵيِّ خࣹلْ ݖِ مبِرْ مࣷومُ؞ 
\p 
\v 12 مُ اَمْ بࣺسْ اَيْ مَگَمْ دࣹمْ دࣴڪّ بَ ݧُيْ وَخْ سِڪࣹمْ، سࣵمِّ سࣹينْ جُرُ بَايْ؞ 
\v 13 إِسْرَاءِيلْ نࣹ يُوسُفَ:‏ «خَمْ نگَ نࣹ سَيْ مَگْ سࣵمِّ نَݧُ سِڪࣹمْ؞ ڪَايْ، مَ يٗنِّ لَ ݖِ ݧࣷومْ؞» يُوسُفَ نࣹ ڪࣷ:‏ «وَاوْ؞» 
\v 14 يَعْقُوبَ نࣹ ڪࣷ:‏ «دࣹمَلْ سࣹيتِ سَيْ مَگْ، بَ خَمْ ندَخْ ݧُ نگِ ݖِ جࣵمّ، ݧࣷومْ اَڪْ جُرْ گَ، تࣹ نگَ ݧࣴوْ، وَخْ مَ؞» مُ يࣹبَلْ ڪࣷ، مُ جٗگࣹ خُرُ اࣹبْرࣷنْ، جُبَلْ سِڪࣹمْ؞ 
\p 
\v 15 نَڪَ لَ جࣹنّ وَايْ دَجࣹيڪْ مࣷومْ فࣷوفَ، فࣹڪّ مُيْ وࣴرࣹيلُ ݖَ اࣵلّ بَ؞ وَا جَ نࣹ ڪࣷ:‏ «لࣷويْ سࣹيتْ؟» 
\v 16 يُوسُفَ نࣹ ڪࣷ:‏ «سَمَيْ مَگْ لاَيْ سࣹيتْ؞ خَمࣷو فُ ݧُ تࣷلُّ، دِ سࣵمّ؟» 
\v 17 وَا جَ نࣹ ڪࣷ:‏ «جٗگࣹ نَݧُ فِي دࣹ، ندَخْ دࣺگّ نَا ݧُ نَانْ:‏ ‹نَنُ دࣹمْ دࣷتَنْ؞›» يُوسُفَ تࣷݒِّ مَگَمْ يَ بَ دࣷتَنْ، فࣹڪّ لࣹينْ فَ؞ 
\p 
\v 18 نَڪَ لَ ڪࣷ مَگْ يَ سࣺينْ فُ سࣷرࣹ، دَلْدِ مࣵنڪࣷو بَلَ مࣷو اَگْسِ، ݖِ ݒࣹخࣹمْ رࣹيْ ڪࣷ؞ 
\v 19 ݧَ نگَ نَانْ:‏ «بࣷرࣷومْ گࣺنتّ گَا نگࣹي دِ ݧࣴوْ!‏ 
\v 20 نَنُ ڪࣷ رࣹيْ گَاوْ، سࣵنِّ ڪࣷ ݖَ ڪࣵمبّ يࣹي\f + \fr 37‏.20 \fk ڪࣵمبّ \ft يࣷويُ، لࣷخࣷ لَݧُ ڪࣷ دَانْ يࣹتّࣹ ݖَ مࣵنْدِݝْ مَ، دِ ݖَ دࣹنݖّ ندࣷخْ؞\f*، سُ ڪࣷ دࣹفࣹي دَنُ نَانْ، رَبُ اࣵلَّ ڪࣷ فࣵدّ؞ نُ سࣹيتْ بَ خَمْ فُ مُيْ مُجّ اَڪِ گࣺنْتَمْ؟» 
\p 
\v 21 رُبࣹنْ نَگْ دࣺگّ ݖَ، دِ ڪࣷ فࣹخࣹي خࣹتَّلِ؞ مُ نࣹ لࣹينْ:‏ «بُنُ ڪࣷ رࣹيْ؞» 
\v 22 رُبࣹنْ تࣹگْ ݖَ نࣹ لࣹينْ:‏ «بُلࣹينْ تُورْ دࣹرࣹتْ؞ سࣵنِّلࣹينْ ڪࣷ ݖَ ڪࣵمبّ گࣹي ݖَ اࣵلّ بَ، وَايࣹ بُ ڪࣷ لࣷخࣷ دَلْ؞» بࣷوبَ مَ نگَيْ وُتْ نُ مُ خࣹتَّلࣹي يُوسُفَ ݖِ ݧࣷومْ، بَ دࣹلّࣷو ڪࣷ بَايَمْ؞ 
\p 
\v 23 بَ يُوسُفَ اَگْسࣹي ݖَ مَگَمْ يَ، دَݧࣷو فُتِّ مبُبَّمْ، مࣷويْ مبُبّ مُ يࣵنجّ، مَ مُ سࣷلࣷونْ؞ 
\v 24 ݧُ جࣵݒّ ڪࣷ، تࣵبَّلْ ݖَ بِيرْ ڪࣵمبّ گَ، فࣹڪّ مُ دࣺيْ، بَ وࣷوْ ڪࣷݝّ؞ 
\v 25 لࣷولُ وࣹيسْ ݧُ تࣷوگْ، دِ لࣹڪّ؞ نࣹسْ تُوتْ ݧُ سِگِّ، سࣺينْ اَمْ نجࣴگُّمْ گِلࣺيمْ، مُيْ اَيْ اِسْمَيْلࣹينْ، يُ سࣴفْ ݖُورَايُ ندࣵبّ اَڪْ دِوُ يَرَمْ اَڪْ ݖُورَايُ خَسْ\f + \fr 37‏.25 \fk ݖُورَايْ \ft يࣷويُ، گࣷمْ لَ وࣷونْ اَڪْ بࣷومْ اَڪْ مِيرْ؞\f*، جࣴلࣹ ڪࣷ رࣺيوُ گَلࣵدّ، جࣴمࣹ مِسْرَ؞ 
\v 26 يُدَ نࣹ دࣷومِ بَايَمْ يَ:‏ «بُ نُ رࣹيࣹي سُنُ رَڪّ جِي، نࣴبّ دࣹرࣹتْ جِ، لُ نُ ݖِيْ جࣴلࣹ؟ 
\v 27 تࣹي نُ ڪࣷو جَايْ اِسْمَيْلࣹينْ ݧِ، تࣹ بَݧْ ڪࣷو سࣵڪَّلْ ݒࣹخࣹ نُنْ ݖِ سُنُ بࣷݒّ؟ ندَخْ ڪَتْ سُنُ رَڪَّ، دِ سُنُ دࣹرࣹتْ؞» دࣷومِ بَايْ يَ دࣺگَّلْ ڪࣷ؞ 
\v 28 جُلَيْ مَجَنْ يَ (يࣷويُ) \f + \fr 37‏.28 \fk جُلَيْ مَجَنْ يَ \ft ݧࣷويْ اِسْمَيْلࣹينْ ݧَ بَ تࣹيْ / اَڪْ اِسْمَيْلࣹينْ ݧَ بࣹنّ لَ؞ سࣹيتَلْ ݖِ نجِيتْ يَ 8‏.22‏-24؞\f* نَگْ جَارࣹ فَ، مَگِ يُوسُفَ يٗوتُ ڪࣷ، گࣺنّࣹ ڪࣷ ڪࣵمبّ گَ، جَايْ ڪࣷ اِسْمَيْلࣹينْ ݧَ ݖِ ݧَارْ فُڪِّ دࣷگِ خَالِسْ؞ ݧُ يٗبُّ يُوسُفَ مِسْرَ؞ 
\p 
\v 29 بَ مُ ڪࣷ دࣹفࣹي رُبࣹنْ دࣹلُّ ݖَ ڪࣵمبّ گَ، گِسْ نࣹ يُوسُفَ نࣹڪَّتُلْ ݖَ بِيرْ، مُ مِتِتْلُ ڪࣷ، بَ خࣷتِّ اَيْ يࣺرࣹيمْ؞ 
\v 30 بَ لࣷولُ اَمࣹي مُ جٗگࣹ ݖَ، دࣹمْ ݖَ اَيْ رَڪَّمْ نࣹ لࣹينْ:‏ «خَلࣹ بَ نࣹڪَّتُ فَ دࣹ!‏ تࣹ مَنْ خَوْمَ نُ مَيْ دࣹفْ لࣺيگِ؞» 
\v 31 ݧُ جࣴلْ نَگْ مبُبُّ يُوسُفَ، رࣹنْدِ اَبْ سِڪّࣹتْ، تَقَلْ مبُبّ مَ ݖَ دࣹرࣹتْ جَ؞ 
\v 32 گَنَّاوْ لࣷولُ ݧُ يٗتِ سࣹينْ بَايْ مبُبّ مَ، نࣹ ڪࣷ:‏ «لِي لَنُ گِسْ دࣹ، خࣷولَلْ بُ بَاخْ ندَخْ دُ سَ مبُبُّ دࣷومْ؟» 
\v 33 يَعْقُوبَ خࣵمِّ ڪࣷ، دَلْدِ نࣹ:‏ «سَمَ مبُبُّ دࣷومَ مࣷوسْ!‏ اࣺييْ وَايْ، رَبُ اࣵلّ ڪَيْ مࣷو دَگَّتࣹ يُوسُفَ، يࣵݒّ ڪࣷ!‏» 
\v 34 ݖِ ڪَوْ لࣷولُ يَعْقُوبَ مِتِتْلُ ڪࣷ، بَ خࣷتِّ اَيْ يࣺرࣹيمْ، تَرَخْلاَيࣷو اَبْ سَاڪُ، دِ جࣷويْ دࣷومَمْ اَيْ فَنْ؞ 
\v 35 دࣷومَمْ يࣺݒّ، گٗورْ اَڪْ جِگࣺينْ ݧࣴوْ، دِ ڪࣷ دࣴفَلْ، تࣹ نࣷݒِّوُلْ، خَنَا نَانْ:‏ «دَمَيْ جࣷويْ، بَ دࣹمْ نجَنِيوْ، فࣹڪِّ سَمَ دࣷومْ؞» بَايَمْ دِ ڪࣷ جࣷويْ، 
\v 36 فࣹڪّ وَا مَجَنْ يٗبُّ نَݧُ ڪࣷ مِسْرَ، جَايْ ڪࣷ ݒࣷتِفَارْ، جَوْرِݧُ فِرْعَوْنَ مِ جِيتࣹ اَيْ دَگَمْ؞ 
\c 38 
\s1 لُ جࣴمْ ݖِ يُدَ اَڪْ تَمَرْ اَڪْ سࣹينْ اَسْڪَنْ 
\p 
\v 1 ݖَ جَمࣷنࣷ يࣷويُ يُدَ دَفَ تࣹقَلِڪࣷو اَڪْ اَيْ دࣷومِ بَايَمْ، دَلْ ݖَ وَا جُ دࣴڪّ اَدُلَمْ تࣹ تُدّ اِرَ؞ 
\v 2 فࣷوفَ نَگْ يُدَ گِسْ فَ سࣹنَّسْ ندَوْ، سُ دࣷونْ دࣷومُ اَبْ ڪَنَانࣹينْ بُ تُدّ سُوَ، مُ جࣴلْ ڪࣷ سࣷخْنَ؞ 
\v 3 سُوَ اࣴمبّ، اَمْ دࣷومْ جُ گٗورْ، تُدّࣹ ڪࣷ اࣹرْ؞ 
\v 4 مُ دࣹلُّ اࣴمبّ، اَمْ دࣷومْ جُ گٗورْ، تُدّࣹ ڪࣷ اࣷنَنْ؞ 
\v 5 مُ اَمَتِ دࣷومْ جُ گٗورْ، تُدّࣹ ڪࣷ سࣹلَ؞ بَ سࣹلَ دِ جُدُّ، فࣹڪّ نَ يُدَ نࣹڪّ ݖِ بࣺرَبْ بُ ݧُ نَانْ ڪࣹسِبْ؞ 
\p 
\v 6 گَنَّاوْ گِ، يُدَ جࣴلَلْ تَاوَمْ اࣹرْ جَبَرْ جُ تُدّ تَمَرْ؞ 
\v 7 اࣹرْ، تَاوُبْ يُدَ بࣷوبࣹي، دࣷونࣷونْ ڪُ اَجِ سَخْ جِ سࣹيدࣹ ݖࣷخࣷرَمْ؛ اَجِ سَخْ جِ نَگْ رࣹيْ ڪࣷ؞ 
\v 8 يُدَ نࣹ اࣷنَنْ:‏ «دࣹمَلْ ݖِ سَ جَبَرُ مَگْ، دࣷنّ ڪࣷ، ندَخْ نگَ گِيرَلْ سَ مَگْ اَوْ اَسْڪَنْ؞» 
\v 9 تࣹيوُلْ اࣷنَنْ خَمْ نࣹ دُ دࣷونْ اَسْڪَنْ وُ مُيْ مࣷومْ، بَ تَخْ سَا يُيْ سࣺيْ اَڪْ جَبَرُ مَگَمْ، بَيْ وَرَ اࣵگّ رࣹڪّ، تُورْ مَنِيُ وِ ݖِ سُوفْ، نگِرْ بَݧَ گِيرَلْ مَگَمْ\f + \fr 38‏.9 \ft ݖِ يࣷويُ جَمࣷنࣷ، ڪُ دࣷنّ سَ جَبَرُ مَگْ ݖِ بࣵنِّ إِسْرَاءِيلْ، دࣷومْ جࣷو ݖَ اَمْ، دُ بࣷڪّ ݖِ يَوْ وَايࣹ دَݧُ ڪࣷيْ فࣺيتࣹلࣹ سَ مَگْ جِ فَاتُ؞\f*؞ 
\v 10 اَجِ سَخْ جِ ݧَاوْلُ لِ مُيْ دࣹفْ، بَ تَخْ مُ فَاتْ ڪࣷ، مࣷومْ اِتَمْ؞ 
\v 11 يُدَ دَلْدِ وَخْ تَمَرْ جَبَرُ دࣷومَمْ نࣹ ڪࣷ:‏ «دࣹمَلْ سَ ڪࣴرْ بَايْ، تࣺنجࣹجِ فَ، بَ سَمَ دࣷومْ سࣹلَ مࣵگّ؞» بࣷوبَ يُدَ دَفَ رَگَلْ سࣹلَ فَاتُ مࣷومْ اِتَمْ نِ اَيْ مَگَمْ؞ تَمَرْ نَگْ دࣹمْ، تࣷوگْ ڪࣴرْ بَايَمْ؞ 
\p 
\v 12 بَ ݧُ دࣹمࣹي بَ مُ يࣵگّ، دࣷومُ سُوَ، سࣷخْنَسْ يُدَ فَاتُ؞ بَ دࣴجْ بَ وࣺيࣹي، يُدَ دࣹمْ فࣹڪِّ وَتْڪَتِ خَرَمْ ݖَ تِمْنَ؞ اِرَ، خَرِتَمْ بِ دࣴڪّ اَدُلَمَ نگَ اࣵندّ اَڪْ مࣷومْ؞ 
\v 13 ݧُ يࣺگَلْ تَمَرْ نࣹ ڪࣷ:‏ «سَ گࣷرࣷو نگِي جࣴمْ تِمْنَ، دِ وَتِ اَيْ خَرَمْ\f + \fr 38‏.13 \ft خَرِ وَا ݒࣹنڪُ دَݧُيْ بَرࣹ ڪَوَرْ گُ ݧُيْ وَتْ اَڪَ اࣴݖّ، دِ ݖِ دࣹفَرْ اَگْ وࣴݧْ؞\f*؞» 
\v 14 بَ لࣷولُ اَمࣹي مُ سُمِّ يࣺرࣹيْ جࣴتُنْ يَ، مُورُ، سࣵنگُ، تࣷوگْ ݖَ سࣹلࣹبࣹ يࣷونْ وَ جࣴمْ اࣹنَيِمْ ݖَ يࣷونُ تِمْنَ، ندَخْ بࣷوبَ گِسْ نَ نࣹ سࣹلَ مࣵگّ نَ تࣹ مَيُݧُ ڪࣷ ڪࣷ، مُيْ جَبَرَمْ؞ 
\v 15 يُدَ گِسْ ڪࣷ، يَاڪَارْ نࣹ گࣵنݖّ لَ، ندَخْ لِ مُ مُورُ\f + \fr 38‏.15 \ft ݖِ يࣷويُ جَمࣷنࣷ گࣵنݖّ يِ دَانْ نَݧُ لࣹينْ خࣵمّࣹي سࣹينْ مُورَايْ؞\f*؞ 
\v 16 مُ جࣵدّ، ݧࣴوْ بَ ݖَ مࣷومْ، نࣹ ڪࣷ:‏ «ندَخْ مَنْ نَا لَ تࣴدّࣹ؟» فࣹڪّ نَ خَمُلْ وࣷونْ نࣹ گࣷرࣷومْ لَ؞ مُ نࣹ ڪࣷ:‏ «لࣷو مَيْ فࣹيْ، نگِرْ اࣵندّ اَڪْ مَنْ؟» 
\v 17 مُ نࣹ ڪࣷ:‏ «دِنَا جࣴلْ بࣴيْ وُ ندَوْ ݖَ سَمَ گࣺتّ، يٗنّࣹي لَ؞» مُ نࣹ ڪࣷ:‏ «جࣷخْ مَ لࣹنّ لࣷويْ تَيْلࣹ، بَ ڪࣹرَ نگَيْ يٗنّࣹي؞» 
\v 18 مُ نࣹ ڪࣷ:‏ «لُ مَ لَيْ تَيْلࣹ؟» ندَوْ سِ نࣹ ڪࣷ:‏ «خَنَا سَ جَارࣷبْ مࣵنْدَرْگَالْ، اَڪْ بُومْ گِ مُ اࣵنْدَلْ اَڪْ يࣹتْ وِ ݖِ سَ لࣷخࣷ؞» مُ جࣷخْ ڪࣷ نَگْ، بَ نࣷݒِّ اࣵندّ اَڪْ مࣷومْ؞ فَ لَ دࣷخࣹ اࣴمبّ؞ 
\v 19 ندَوْ سَ دࣹمْ يࣷونَمْ، دِنْدِ مُورَايْ بَ، سࣷلاَتْ يࣺرࣹيْ جࣴتُنْ يَ؞ 
\p 
\v 20 بَ لࣷولُ وࣺيࣹي يُدَ يࣹبَلْ خَرِتَمْ، بَ دࣴڪّ اَدُلَمْ، مُ يٗتِ ندَوْ سَ بࣴيْ وُ ندَوْ وَ، بَ مَنَ جࣷتَاتْ لَ مُ تَيْلࣹ وࣷونْ ݖَ ندَوْ سَ؞ خَرِتْ بَ نَگْ گِسُ ڪࣷ؞ 
\v 21 مُ لاَجْ وَا گࣷخْ بَ، نࣹ لࣹينْ:‏ «اَنَ گࣵنݖّ بِيْ تࣷوگْ اࣹنَيِمْ ݖِ يࣷونْ وِ؟» ݧُ نࣹ ڪࣷ:‏ «فِي دࣹ اَبْ گࣵنݖّ نࣹڪُّ فِ؞» 
\v 22 مُ دࣹلُّ ݖَ يُدَ نࣹ ڪࣷ:‏ «گِسُمَ ڪࣷ دࣹ، تࣹ اِتْ وَا گࣷخْ بَ نࣹي نَݧُ، فࣷوفَ گࣵنݖّ نࣹڪُّ فَ؞» 
\v 23 يُدَ نࣹ ڪࣷ:‏ «نَنُ ڪࣷ ڪࣷ وَݖّࣹ، مُ جࣴلْ، لُ ڪࣷ مࣷيْ ݧُ رࣹي نُ، گَنَّاوْ مَا نگِ نِي يٗنّࣹي بࣴيْ وُ ندَوْ وِي، تࣹ يَوْ گِسࣷو ڪࣷ ڪَيْ؞» 
\p 
\v 24 بَ ݧُ ݖَ تࣹگࣹي لُ تࣷلّࣷوڪْ ݧࣹتِّ وࣹيرْ، ݧُ خَمَلْ يُدَ نࣹ ڪࣷ، تَمَرْ گࣷرࣷومْ بَ، دَ دࣷونْ جَايْ بࣷݒَّمْ، بَ جَارࣹ ݖَ اࣴمبّ؞ يُدَ نࣹ:‏ «نَݧُ ڪࣷ يٗبُّ، لَڪّ ڪࣷ، بَ مُ دࣹي؞» 
\v 25 نَڪَ لَݧُ ڪࣷيْ يٗبُّ، مُ يٗبَّنْتࣹ گࣷرࣷومْ بَ اَيْ ڪࣵدُّ؞ دَ ڪࣷو وَخْ نࣹ ڪࣷ:‏ «ڪِ مࣷومْ لِي مࣷو مَ اࣴمْبَلْ؞» مُ تࣹگْ ݖَ نࣹ ڪࣷ:‏ «خࣷولَلْ بُ بَاخْ تࣹ وَخْ مَ ڪُ مࣷومْ جَارࣷبْ مࣵنْدَرْگَالْ بِ اࣵندّ اَڪْ بُومْ گِ، اَڪْ يࣹتْ وِ؞» 
\v 26 يُدَ خࣵمِّ يࣴفْ يَ نَگْ، نࣹ:‏ «مࣷو مَ گࣴنَ نࣹڪّ ݖِ دࣴگّ دࣹ، گَنَّاوْ مَيُمَ ڪࣷ سَمَ دࣷومْ سࣹلَ؞» گَنَّاوْ بَ لࣷولُ وࣺيࣹي، اࣵنْدَتُلْ اَڪْ مࣷومْ؞ 
\p 
\v 27 تَمَرْ دࣹمْ، بَ وَرَ وَسِنْ، ندࣹڪࣹتࣹ اَيْ سࣹيخْ لَ اࣴمبّ؞ 
\v 28 بَ مُيْ مُݖّ، ڪࣹنّ ݖَ دࣷومْ يَ دَا تࣵلَّلْ لࣷخࣷ بَ، رࣹوْلِڪَتْ بَ جࣵݒّ ݖَ، تَڪّ ݖَ وࣴݧْ گُ خࣷنقّ ݖُرّ؞ مُ نࣹ:‏ «ڪِي مࣷو جࣴڪَّ گࣺنّ؞» 
\v 29 نَڪَ لَ دࣹلّࣷو لࣷخࣷومْ، سࣹيخَمْ جُدُّ، مُ نࣹ ڪࣷ:‏ «يَوْ فࣷو بࣴتّࣹ، بَ گࣺنّ؟» ݧُ دَلْدِ ڪࣷ تُدّࣹ ݒࣹرࣹسْ (مُ فِرِ بࣴتّ)؞ 
\v 30 نࣹسْ تُوتْ سࣹيخْ، بِ وࣴݧْ گِ تَڪّࣹ ݖِ لࣷخࣷ لِ، دࣷورْ ݖَا تࣷݒّ، ݧُ تُدّࣹ ڪࣷ سࣹرَ (مُ فِرِ جَنتّ فࣹنڪّ نَ)\f + \fr 38‏.30 \ft ݖِ بࣵنِّ إِسْرَاءِيلْ، ڪِ جࣴڪَّ جُدُّ ݖِ سࣹيخْ يِ مࣷويْ مَگْ؞\f*؞ 
\c 39 
\s1 جَايْ نَݧُ يُوسُفَ جَوْرِݧُ فِرْعَوْنَ 
\p 
\v 1 بَ ݧُ يٗبّࣷو يُوسُفَ مِسْرَ، ݒࣷتِفَارْ، جَوْرِݧُ فِرْعَوْنَ\f + \fr 39‏.1 \fk فِرْعَوْنَ \ft تُرُ ݒَلْ لَ، وُ بُورِ مِسْرَ دَانْ تُدّ؞ فِرْعَوْنَ مِي وُوتࣹ نَ اَڪْ فِرْعَوْنَ، مِ بࣷڪّࣷونْ اَڪْ مُوسَىٰ جَمࣷنࣷ؞\f*، مَ جِيتࣹ اَيْ دَگَمْ، دَ ڪࣷو جࣴندّ ݖَ اِسْمَيْلࣹينْ ݧَ ڪࣷ فَ اِنْدِ؞ 
\p 
\v 2 ݖِ ڪَوْ لࣷولُ اَجِ سَخْ جِ اࣵندّ اَڪْ يُوسُفَ، مَيْ ڪࣷ ندَمْ، مُ دࣴڪّ ݖَ ڪࣴرْ سَنگُبْ وَا مِسْرَامْ بَ؞ 
\v 3 سَنگّ بَ نَگْ گِسْ نࣹ اَجِ سَخْ جَا نگِ اࣵندّ اَڪْ يُوسُفَ، دِ ڪࣷ مَيْ ندَمْ ݖِ لࣺݒّ لُ مُ سَبَبْلُ؞ 
\v 4 سَنگّ بَ اَمْ ݖࣷفࣹيلْ ݖِ يُوسُفَ، دࣹفْ ڪࣷ فَرَ بِيرْ ڪࣴرَمْ، دࣺنڪّ ڪࣷ سَيْتُبْ ڪࣴرْ گَ، بَ تࣹگْ ݖِيْ لࣷخࣷومْ لࣺݒّ لُ مُ مࣷومْ؞ 
\v 5 بࣷوبࣹي وَايِ مِسْرَ جَ دࣺنڪࣹي يُوسُفَ ڪࣴرَمْ اَڪْ لࣺݒّ لُ مُ مࣷومْ، مُ دِ ڪࣷ سَيْتُ، ݖَ لَ اَجِ سَخْ جِ دَلࣹ بَرْڪࣹيلْ ڪࣴرَمْ، بَرْڪࣹيلاَلࣹ مبࣷولࣹمْ لُ مُ مࣷومْ، ڪࣴرْ اَڪْ تࣷولْ؞ 
\v 6 مُ دَلْدِ بࣵيِّ لࣺݒّ ݖِ لࣷخࣷلْ يُوسُفَ، تࣹ لِ مُ فَ نࣹڪّ تَخْ بَ تࣷݒَّتࣷوتُلْ دَرَ ݖِيْ مبِرَمْ، لُ مࣷيْ لِ مُيْ لࣹڪّ رࣹڪّ؞ 
\s1 سࣷخْنَسْ ݒࣷتِفَارْ فࣹخࣹيلْ نَ يُوسُفَ 
\p بࣷوبَ يُوسُفَ ڪُ جࣹڪّࣷونْ بِندّ لَ تࣹ گٗورَيِوْ؞ 
\v 7 مُ اَمْ بࣺسْ نَگْ سࣷخْنَسْ سَنگُبْ يُوسُفَ بَ خࣹمّࣹمْ يُوسُفَ، دَلْدِ نࣹ ڪࣷ:‏ «ڪَايْ تࣴدّ اَڪْ مَنْ؞» 
\v 8 تࣹيوُلْ يُوسُفَ بَݧْ، نࣹ سࣷخْنَسْ سَنگّ بَ:‏ «دࣺگْلُلْ، سَمَ سَنگّ دَ مَا جࣺبَّلْ لࣺݒّ، بَ تࣷݒَّتࣷوتُلْ دَرَ ݖِ ڪࣴرْ گِ؞ 
\v 9 اࣴݒّلࣹوُ مَ سَݧْ-سَݧْ ݖِ بِيرْ ڪࣴرْ گِ، تࣹ آيࣹوُ مَ لࣹنّ خَنَا يَوْ، ندَخْ سࣷخْنَامْ نگَ؞ ڪࣷنْ لࣺيگِ نُ مَيْ مَنَ دࣹفࣹ ݧَاوْتࣺيفْ وُ رࣺيْ وُ نِ تࣷلُّ، دِ مࣷيْ يࣵلَّ؟» 
\v 10 بَ لࣷولُ اَمࣹي بࣺسْ بُ يࣵلَّ سࣵڪّ مُ دِ ڪࣷ وَخْ يُوسُفَ، تࣹ دࣺگْلُوُ ڪࣷ، وࣺيتُلْ اَڪْ مࣷومْ سَخْ، بَيْ تࣴدّ اَڪْ مࣷومْ؞ 
\p 
\v 11 مُ اَمْ بࣺسْ يُوسُفَ دُگّ ݖَ ڪࣴرْ گَ، دِ دࣹفْ لِگّࣺييَمْ، تࣹ ڪࣹنّ ݖِ سُرْگَ يُ گٗورْ يَ نࣹڪُّ فَ؞ 
\v 12 ندَوْ سِ جࣵݒّ ݖِ مبُبّ مِ، نࣹ ڪࣷ:‏ «ڪَايْ تࣴدّ اَڪْ مَنْ؞» يُوسُفَ نَگْ وَݖّ مبُبّ مَ ݖَيْ لࣷخࣷومْ، دَوْ گࣺنّ ڪࣴرْ گَ؞ 
\v 13 ندَوْ سِ گِسْ مبُبّ، مِ مُ ڪࣷ وَݖّࣹ، بَ دَوْ گࣺنّ، 
\v 14 مُ وࣷو سُرْگَيْ ڪࣴرْ گَ، نࣹ لࣹينْ:‏ «خࣷولْ-لࣹينْ، \w اࣹبْرࣴ|اࣹبْرࣴ:‏\w* سِي سَمَ جࣴڪّࣴرْ اِنْدِ ݖِ ڪࣴرْ گِ، مُ دِ نُ يَبْ؞ دَفَ ݧࣴوْ، بࣴگّ مَا تࣴدّࣹ، مَ يُوخُ ݖَ ڪَوْ؞ 
\v 15 نَڪَ لاَ يُوخُ ݖَ ڪَوْ، مُ وَݖّࣹ مَ مبُبَّمْ، دَوْ گࣺنّ؞» 
\v 16 بَ مُ ڪࣷ دࣹفࣹي ندَوْ سِ دࣹنݖّ مبُبّ مَ، بَ سَنگُبْ يُوسُفَ بَ ݧِبِّسِ، 
\v 17 مُ نࣹتَّلࣹي ڪࣷ ڪࣷ نࣷونُ نࣹ ڪࣷ:‏ «جَامُ اࣹبْرࣴ، بِ نگَ اِنْدِ ݖِ ڪࣴرْ گِ دࣹ، دَ مَا فࣹڪّسِ، دِ مَ سࣵڪُّ؞ 
\v 18 نَڪَ لاَ يُوخُ ݖَ ڪَوْ، مُ دَوْ گࣺنّ، وَݖّࣹ مَ مبُبَّمْ؞» 
\s1 تࣴجْ نَݧُ يُوسُفَ ڪَسࣷ 
\p 
\v 19 سَنگّ بِ دࣺگّ لِ ڪࣷ سࣷخْنَامْ وَخْ نࣹ مࣷومْ لَ ڪࣷ جَامَمْ دࣹفْ، مُ مࣹرْ لࣷولْ، 
\v 20 بَ جࣵݒّ يُوسُفَ، تࣴجْ ڪࣷ ڪَسࣷ بَ ݧُيْ دࣹنݖّ ݧِ بُورْ جࣵݒّ؞ يُوسُفَ نࣹڪّ فࣷوفَ ݖَ ڪَسࣷ بَ؞ 
\p 
\v 21 تࣹيوُلْ اَجِ سَخْ جِ اࣵندّ اَڪْ يُوسُفَ، لاَيࣹ ڪࣷ بِيرْ، دَلْدِ خِيرْ وَتُّڪَتُ ڪَسࣷ بَ ݖَ مࣷومْ، مُ يࣺوࣺنࣹ ڪࣷ؞ 
\v 22 ݖِ ڪَوْ لࣷولُ مُ مَيْ يُوسُفَ، مُ يِلِفْ ݧِ ݧُ تࣴجْ ݧࣺݒّ، تࣹ مبࣷولࣹمْ لُ ݧُ فَيْ دࣹفْ، مُ دِ ڪࣷ جِيتࣹ؞ 
\v 23 وَتُّڪَتْ بَ سࣹيتَتُلࣷونْ دَرَ لُ يُوسُفَ جِيتࣹ، ندَخْ اَجِ سَخْ جࣹي اࣵندّ اَڪْ مࣷومْ، تࣹ لُ مُ سَبَبْلُ، اَجِ سَخْ جِ مَيْ ڪࣷ ݖَ ندَمْ؞ 
\c 40 
\s1 يُوسُفَ فِرِ نَ ݧَارِ گࣺنتّ 
\p 
\v 1 بَ لࣷولُ وࣺيࣹي ڪِيْ تࣷݒَّتࣷو نَانِ بُورُ مِسْرَ اَڪْ لَڪّ-ڪَتُ مبُرࣷومْ دَݧࣷو تࣷوݧْ بُورُ مِسْرَ، سࣹينْ سَنگّ؞ 
\v 2 فِرْعَوْنَ نَگْ مࣹرࣹ لࣷولْ ݧَارِ جَوْرِݧْ يࣷويَ، ڪࣹنّ ڪَ دِ ڪِلِفَيْ ݧَيْ تࣷݒَّتࣷو نَانِ بُورْ، ڪَ ݖَ دࣹسْ دِ ڪِلِفَيْ لَڪّ-ڪَتِ مبُرُ يَ، 
\v 3 بَ تَخْ مُ تࣴجْ لࣹينْ ݖَ ڪࣴرْ ڪِلِفَگْ وَتُّڪَتْ بَ، ݖَ ڪَسࣷ بَ ݧُ تࣴجْ يُوسُفَ؞ 
\v 4 ڪِلِفَگْ وَتُّڪَتْ يَ تࣹگْ لࣹينْ ݖَ لࣷخࣷلْ يُوسُفَ، مُ دِ لࣹينْ تࣷݒَّتࣷو؞ 
\p بَ ݧُ نࣹڪّࣹي اَبْ دِيرْ ݖَ ڪَسࣷ بَ، 
\v 5 جَوْرِݧِ بُورُ مِسْرَ، يَ ݧُ تࣴجْ، مُيْ ݧَارْ ݧَ فࣺيتࣹوࣷو نَانِ بُورْ اَڪْ مبُرࣷومْ، دَݧࣷو گࣺنْتَنْدࣷو ݖِ گࣹنّ گُدِّ، گࣺنتّ گُ ݖِ نࣹڪّ اَڪْ لِ مُيْ فِرِ؞ 
\v 6 يُوسُفَ خࣴيْ، فࣹڪّ لࣹينْ ݧُ جَاخْلࣹ؞ 
\v 7 مُ لاَجْ جَوْرِݧِ فِرْعَوْنَ، يࣷويࣹي ݧُ تࣴجَنْدࣷو وࣷونْ اَڪْ مࣷومْ ݖَ ڪࣴرْ سَنگَمْ، نࣹ لࣹينْ:‏ «لُ لࣹينْ تَخْ نࣹ يࣷگّ تࣹيْ؟» 
\v 8 ݧُ نࣹ ڪࣷ:‏ «اَيْ گࣺنتّ دَالَ نُ دِڪَّلْ، تࣹ اَمُنُ ڪُ نُ ڪࣷيْ فِرِلْ؞» يُوسُفَ نࣹ لࣹينْ:‏ «خَنَا دُ يࣵلاَّ مࣷومْ ݒِرِ؟ نࣹتَّلِلࣹينْ مَ سࣹينِ گࣺنتّ رࣹڪّ ڪَيْ؞» 
\p 
\v 9 جَوْرِݧْ بَيْ تࣷݒَّتࣷو نَانُ بُورْ دَلْدِ نࣹتَّلِ گࣺنْتَمْ يُوسُفَ، نࣹ ڪࣷ:‏ «ݖِ گࣺنتّ گِ، گَرَبُ رࣹسࣹݧْ لاَ گِسْ ݖِ سَمَ ڪَنَمْ، 
\v 10 مُ دࣹفْ ݧࣹتِّ ݖَرْ؞ نَڪَ لَ فࣷݖِّ رࣹڪّ، گَاوَ تٗورْ، ݖࣴگّ يَ مࣹݧّ رࣹسࣹݧْ جُ ݧࣷرْ؞ 
\v 11 مَا نگِ تࣺيࣹ نِي ڪَاسُ فِرْعَوْنَ ݖِ سَمَ لࣷخࣷ، جࣴلْ رࣹسࣹݧْ جِ نَگْ، نَلْ ڪࣷ ݖِ ڪَاسُ فِرْعَوْنَ، بَ نࣷݒِّ تࣹگْ ڪَاسْ بِ ݖِ لࣷخࣷلْ فِرْعَوْنَ؞» 
\p 
\v 12 يُوسُفَ نࣹ ڪࣷ:‏ «ݒِرِ مِ مࣷويْ لِي:‏ ݧࣹتِّ ݖَرْ يِ، ݧࣹتِّ فَنْ لَ؞ 
\v 13 فِي اَڪْ ݧࣹتِّ فَنْ فِرْعَوْنَ دِنَ لَ سِگِّلْ، دࣹلّࣷو لَ سَ لِگّࣺييْ، نگَيْ تࣹگْ ڪَاسُ فِرْعَوْنَ ݖِ لࣷخࣷومْ، نِ نگَ ڪࣷ دَا دࣹفࣹ نَڪَ جࣹڪّ، بَ نگَ يࣷرࣹي نَانَمْ؞ 
\v 14 وَايࣹ نگَلَّ بࣷو دࣹلّࣷو ݖَ سَ تࣹرَانگَ، نَنگَ مَ گࣹيسْتُ تࣹ دِمْبَلِ مَ، وَخَلْ مَ فِرْعَوْنَ لُ جࣴمْ ݖِ مَنْ، بَ مَنْ مَا گࣺنّࣹ فِي؞ 
\v 15 ندَخْ مَنْ ڪَتْ دَݧُ مَا سࣵݖّࣹ ݖَ رࣺيوُمْ \w اࣹبْرࣴ|اࣹبْرࣴ:‏\w* يَ، تࣹ فِي اِتَمْ، دࣹفُمَ فِ لُ تَخْ، ݧُ وَرْ مَا تࣴجْ؞» 
\p 
\v 16 ڪِلِفَگْ لَڪّ-ڪَتِ مبُرُ يَ نَگْ گِسْ نࣹ ݒِرِ مِ نࣹيخْ نَ، مُ نࣹ يُوسُفَ:‏ «مَنْ اِتْ سَمَ گࣺنتّ گِ، خَمْ نگَ لُ مَ ݖِ گِسْ؟ ݧࣹتِّ ݒَݧࣹيْ مبُرُ مُ وࣹيخْ لاَ يࣹنُ، 
\v 17 بَ فࣺيتࣹ ڪَوَ نگَ يࣹبْ مبࣷولࣹمْ خࣹيتِ مبُرُ يُ ݧُيْ لَڪَّلْ فِرْعَوْنَ، ݒِݖّ يَا نگَ ڪࣷيْ فࣷرْ ݖَ ݒَݧࣹ، بَ مَ يࣹنُ؞» 
\p 
\v 18 يُوسُفَ نࣹ ڪࣷ:‏ «ݒِرِ مِ مࣷويْ لِي:‏ ݧࣹتِّ ݒَݧࣹ يِ، ݧࣹتِّ فَنْ لَ؞ 
\v 19 فِي اَڪْ ݧࣹتِّ فَنْ فِرْعَوْنَ دِنَ لَ سِگِّلْ، بَ نࣷݒِّ وࣺڪّ لَ ݖِ بَنتّ، ݒِݖّ يِ ݧࣴوْ، دِ فࣷرْ سَ سُوخْ؞» 
\p 
\v 20 ݧُ تࣹگْ ݖَ ݧࣹتِّ فَنْ، فِرْعَوْنَ دِ بَاخَنْتَلْ بࣺسُ جُدّࣷومْ؞ مُ دَجَلࣹ جَوْرِݧَمْ يࣺݒّ، دِ لࣹينْ بࣹرْندࣹيلْ، دَلْدِ ݖَيْ سࣹݒّࣹي ڪِلِفَ گَيْ تࣷݒَّتࣷو اَيْ نَانَمْ، اَڪْ ڪِلِفَگْ لَڪّ-ڪَتِ مبُرُ يَ، سِگِّلْ لࣹينْ؞ 
\v 21 مُ دࣹلّࣷو نَگْ ڪِلِفَ گَيْ تࣷݒَّتࣷو اَيْ نَانَمْ ݖَ لِگّࣺييَمْ، مُ تࣹگْ ڪَاسْ بَ ݖَ لࣷخࣷلْ فِرْعَوْنَ؞ 
\v 22 ڪِلِفَگْ لَڪّ-ڪَتِ مبُرُ يَ مࣷومْ، دَ ڪࣷو وࣺڪّ ݖِ بَنتّ، نَ لࣹينْ ڪࣷ يُوسُفَ فِرِلࣹ وࣷونْ؞ 
\p 
\v 23 وَايࣹ ڪِلِفَ، گَ يࣷرࣹ نَانِ فِرْعَوْنَ، خَلاَتُلْ سَخْ يُوسُفَ، دَ ڪࣷو فࣵتّࣹ؞ 
\c 41 
\s1 فِرْعَوْنَ گࣺنتّ نَ 
\p 
\v 1 ݧَارِ اَتِ لࣴمّ وࣹيسْ نَ گَنَّاوْ لࣷولُ، گࣺنتّ دِڪَّلْ فِرْعَوْنَ، مُ جࣹنࣹيرْ تَخَوْ ݖَ وࣹتُ دࣹخُ نِيلْ؞ 
\v 2 مُ گِسْ جُرٗومْ ݧَارِ نَگْ يُ رَفࣹتْ تࣹ سُورْ گࣺنّࣹ ݖَ دࣹخْ گَ، دِ فࣷرْ بَرَخِ تࣵڪّ گَ؞ 
\v 3 مُ دࣹلُّ گِسْ جُرٗومْ ݧَارِ نَگْ يُ ݧَاوْ تࣹ يࣷويْ تࣷݒّ ݖَ ݧࣷومْ، گࣺنّࣹ ݖَ دࣹخْ گَ، لࣵنگّ اَڪْ ݧࣷومْ ݖَ تࣵڪّ گَ؞ 
\v 4 نَگْ يُ ݧَاوْ يَ تࣹ يࣷويْ دَلْدِ لࣹڪّ جُرٗومْ ݧَارِ نَگْ يُ رَفࣹتْ يَ تࣹ سُورْ؞ فِرْعَوْنَ يࣹوُّ، 
\v 5 بَ نࣷݒِّ نࣹلَوَاتْ، دࣹلُّ گࣺنتّ، گِسْ جُرٗومْ ݧَارِ گُبْ\f + \fr 41‏.5 \fk گُبْ \ft يِ ݧُيْ وَخْ فِي، بࣹلࣹ لَ وࣷونْ؞\f* يُ نَنگُ تࣹ بَاخْ سَخْ ݖِ بࣹنّ گَتَّخْ؞ 
\v 6 گَنَّاوْ گَ جُرٗومْ ݧَارِ گُبْ يُ گࣷويْ يُ نگࣹلَوْ لِ لَڪّ سَخْ، تࣹگُ ݖَ يَ جِيتُ؞ 
\v 7 ݖَ لَ گُبْ يُ گࣷويْ يَ وࣷنّ جُرٗومْ ݧَارِ گُبْ يُ نَنگُ يَ تࣹ بَاخْ؞ گَنَّاوْ لࣷولُ فِرْعَوْنَ يࣹوُّ، خَمْ نࣹ گࣺنتّ لَ وࣷونْ؞ 
\p 
\v 8 بَ بࣴتْ سࣹتࣹي، فِرْعَوْنَ جَاخْلࣹ لࣷولْ، بَ وࣷولُ جَبَرْڪَتْ يَاڪْ بࣷرࣷومْ خَمْ-خَمِ مِسْرَ يࣺݒّ، نࣹتَّلِ لࣹينْ لَ مُ گࣺنتّ، تࣹ ڪࣹنّ مَنُ ڪࣷو فِرِلْ فِرْعَوْنَ؞ 
\p 
\v 9 بَ لࣷولُ اَمࣹي ڪِلِفَ گَيْ تࣷݒَّتࣷو نَانِ فِرْعَوْنَ نࣹ ڪࣷ:‏ «مَنْ دࣹ تࣷوݧْ نَا تࣹ دِنَا لَ ڪࣷ وَخْ تࣹيْ؞ 
\v 10 سَنگّ بِ، بَ نگَ نُ مࣹرࣹي، يَوْ فِرْعَوْنَ، بَ تࣴجْ مَ ڪَسࣷ ݖَ ڪࣴرْ نجِيتُ دَگْ يَ، مَنْ اَڪْ ڪِلِفَگْ لَڪّ-ڪَتِ مبُرُ يَ، 
\v 11 گࣹنّ گُدِّ دَنࣷو گࣺنْتَنْدࣷو، مَنْ اَڪْ مࣷومْ، گࣺنتّ گُ ݖِ نࣹڪّ اَڪْ لَ مُيْ فِرِ؞ 
\v 12 فࣹڪّ اَمࣷونْ نَ وَخَمْبَانࣹوْ \w اࣹبْرࣴ|اࣹبْرࣴ:‏\w* وُ فَ نࣹڪّࣷونْ اَڪْ نُنْ، تࣹ دࣷونࣷونْ جَامُبْ نجِيتَلْ دَگْ يَ؞ نُ نࣹتَّلِ ڪࣷ سُنُيْ گࣺنتّ، مُ فِرِلْ نُ ڪࣷ، وَخْ نُ، ڪُ نࣹڪّ لَ سَ گࣺنتّ دِ تࣹڪِّ؞ 
\v 13 تࣹ نَ مُ نُ ڪࣷ فِرِلࣹ وࣷونْ، نَ لَ اَمࣹ:‏ دࣹلّࣷو نَݧُ مَ سَمَ لِگّࣺييْ، ڪَ ݖَ دࣹسْ ݧُ وࣺڪّ ڪࣷ ݖِ بَنتّ؞» 
\s1 يُوسُفَ فِرِ نَ گࣺنْتِ فِرْعَوْنَ 
\p 
\v 14 بَ فِرْعَوْنَ دࣺگّࣹي لࣷولُ، دَفَ وࣷولُ يُوسُفَ؞ ݧُ گَاوْ تِجِّ ڪࣷ، مُ وَتُ، سࣷلُ، دࣷورَ وُيُجِ فِرْعَوْنَ؞ 
\v 15 فِرْعَوْنَ نࣹ يُوسُفَ:‏ «دَمَا گࣺنتّ، تࣹ ڪࣹنّ مَنُ ڪࣷو فِرِ، تࣹ مَ دࣺگّ ݧُيْ وَخْ ݖِ يَوْ نَانْ، گࣺنتّ گࣷو دࣺگّ رࣹڪّ، خَمْ ڪࣷ، بَ مَنْ ڪࣷو فِرِ؞» 
\v 16 يُوسُفَ نࣹ ڪࣷ:‏ «دُ ݖِ مَنْ دࣹ، وَايࣹ يࣵلَّ مࣷويْ بَاخࣹ فِرْعَوْنَ ݒِرِمْ جࣵمّ؞» 
\p 
\v 17 فِرْعَوْنَ نࣹ يُوسُفَ:‏ «دَمَا گࣺنتّ، تَخَوْ ݖِ تࣵڪَّلْ دࣹخُ نِيلْ، 
\v 18 مَ گِسْ جُرٗومْ ݧَارِ نَگْ يُ سُورْ تࣹ رَفࣹتْ گࣺنّࣹ ݖَ دࣹخْ گَ، دِ فࣷرْ بَرَخُ تࣵڪّ گَ؞ 
\v 19 مَ دࣹلُّ گِسْ يࣹنࣹينْ جُرٗومْ ݧَارِ نَگْ يُ رࣵگّ، ݧَاوْ تࣹ يࣷويْ گࣺنّࣹ ݖَ دࣹخْ گَ، تࣷݒّ ݖِ ݧࣷومْ، دِ يُ ݧَاوْ، بَ مَسُمَا گِسْ لُ نِ مࣹلْ ݖِ مِسْرَ؞ 
\v 20 نࣷونُ يُ يࣷويْ يَ تࣹ ݧَاوْ دَلْدِ لࣹڪّ جُرٗومْ ݧَارِ نَگْ، يَ جࣴڪّࣷونَ فࣹيݧْ تࣹ سُورْ؞ 
\v 21 وَايࣹ بِ ݧُ لࣹينْ لࣹڪّࣹي بَ نࣷݒِّ، اِتَمْ دَفَ مࣹلْ نِ لࣹڪُّݧُ لࣹينْ، ندَخْ تࣹرࣹوُلࣹينَ مࣹلْ نَ وࣷونْ؞ بࣷوبَ لاَ يࣹوُّ، 
\v 22 بَ نࣷݒِّ دࣹلُّ گࣺنتّ، گِسْ جُرٗومْ ݧَارِ گُبْ يُ فࣹيسْ تࣹ بَاخْ سَخْ ݖِ بࣹنّ گَتَّخْ؞ 
\v 23 گَنَّاوْ گَ مَ گِسْ جُرٗومْ ݧَارِ گُبْ يُ گࣷويْ يُ نگࣹلَوْ لِ لَڪّ، سَخْ تࣹگُ ݖَ يَ جِيتُ؞ 
\v 24 گُبْ يُ گࣷويْ يَ نَگْ وࣷنّ جُرٗومْ ݧَارِ گُبْ يُ بَاخْ يَ؞ نࣹتَّلِ نَا ڪࣷ جَبَرْڪَتْ يِ، وَايࣹ ڪࣹنّ ݖِ ݧࣷومْ مَنُ مَ ڪࣷو فِرِلْ؞» 
\p 
\v 25 يُوسُفَ نࣹ فِرْعَوْنَ:‏ «سَ ݧَارِ گࣺنتّ يِ دࣹ، سَنگّ بِ، ݧࣷو بࣷڪّ ݒِرِ؞ سَنگّ بِ، يࣵلَّ دَ لاَ خَمَلْ لِ مُيْ دࣹفْ اࣴلّࣴگْ؞ 
\v 26 جُرٗومْ ݧَارِ نَگْ يُ بَاخْ يِ، جُرٗومْ ݧَارِ اَتْ لَ؞ تࣹ اِتْ جُرٗومْ ݧَارِ گُبْ يُ بَاخْ يِ، جُرٗومْ ݧَارِ اَتْ لَ؞ مُيْ گࣹنّ گࣺنتّ گِ؞ 
\v 27 تࣹ اِتَمْ جُرٗومْ ݧَارِ نَگْ يُ يࣷويْ، يِ ݖِ تࣷݒّ تࣹ ݧَاوْ، جُرٗومْ ݧَارِ اَتْ لَ؞ نَڪَ نࣷونُ جُرٗومْ ݧَارِ گُبْ يُ گࣷويْ، يِ نگࣹلَوْ لِ لَڪّ، جُرٗومْ ݧَارِ اَتِ خِيفْ لَيْ فِرِ؞ 
\v 28 مࣷويْ لِ مَ لَ وَخْ رࣹڪّ، سَنگّ بُ تࣹدّ بِ:‏ لِ يࣵلَّ دِ دࣹفِ اࣴلّࣴگْ لَ لَ وࣷنْ؞ 
\v 29 نُ نگِ دࣴگْمَلْ جُرٗومْ ݧَارِ اَتِ نَاتَانگࣹ يُ رࣺيْ ݖِ مبࣷولࣹمْ رࣺيوُمْ مِسْرَ؞ 
\v 30 تࣹ جُرٗومْ ݧَارِ اَتِ خِيفَ ݖِيْ تࣷݒّ، بَ ݧُ فࣵتّࣹ نَاتَانگࣹ گُ رࣺيْ گَ اَمࣷونْ رࣺيوُمْ مِسْرَ؞ خِيفْ بَ ݖَيْ تࣷݒّ دِنَ يࣵقْ رࣺيوْ مِ؞ 
\v 31 خِيفْ بِ دِنَ تَخْ لࣹنّ لُيْ نِرࣷوڪْ نَاتَانگࣹ دࣷوتُلْ دࣹسْ ݖِ رࣺيوْ مِ، ندَخْ دِنَ مࣹتِّ لࣷولْ؞ 
\v 32 تࣹ نَگْ، سَنگّ بِ، گَنَّاوْ گࣺنتّ نگَ ڪࣷ ݧَارِ يࣷونْ، ڪࣷنْ يࣵلَّ دࣷگَلْ نَ مبِرْ مِ، تࣹ دِنَ ڪࣷ اَمَلْ بَلاَ يࣵگّ؞» 
\p 
\v 33 يُوسُفَ تࣹگْ ݖَ نࣹ فِرْعَوْنَ:‏ «ڪࣷنْ لࣺيگِ سَنگّ بِ، وُتَلْ نِتْ ڪُ مُوسْ تࣹ رَفࣹتْ خࣹلْ، جِيتَلْ ڪࣷ ݖِ رࣺيوُمْ مِسْرَ؞ 
\v 34 تࣹ اِتَمْ سَنگّ بِ، دَنگَيْ فَلْ اَيْ ندَوْ ݖِ رࣺيوْ مِ، ݧُيْ سࣵڪُّ جُرٗومِ نَتّ يُ نࣹ بࣹنّ ݖِ مبࣷولࣹمْ لُ ݧُ گٗوبࣹ رࣺيوُمْ مِسْرَ دِيرُ جُرٗومْ ݧَارِ اَتِ نَاتَانگࣹ يِيْ ݧࣴوْ؞ 
\v 35 ݧࣷومْ نَݧُ دَجَلࣹ مبࣷولࣹمْ دُنْدِ اَتْ يُ بَاخْ يِ، تࣹ بࣷولࣹ ݒࣹݒّ مِ ݖِ سَ ندِگَلُ بࣷݒّ، يَوْ فِرْعَوْنَ، مُيْ دُندّ بُ ݧُيْ دࣹنݖّ ݖِ دࣴڪّ يِ؞ 
\v 36 دُندّ بࣷوبࣷويْ دࣷونْ سࣵقُ رࣺيوْ مِ دِيرُ جُرٗومْ ݧَارِ اَتِ خِيفْ يِيْ دَلْ ݖِ رࣺيوُمْ مِسْرَ؛ سُ ڪࣷ دࣹفࣹي وَا رࣺيوْ مِ دُݧُ لࣷرُ ݖِ خِيفْ بِ؞» 
\s1 فِرْعَوْنَ فَلْ نَ يُوسُفَ، مُ جِيتࣹ مِسْرَ گࣺݒّ 
\p 
\v 37 ݒࣹخࣹ مࣷومُ نَگْ دࣷونْ لُ فِرْعَوْنَ اَڪِ جَوْرِݧَمْ يࣺݒّ نجࣷرتّ نࣹ بَاخْ نَ؞ 
\v 38 فِرْعَوْنَ دَلْدِ نࣹ جَوْرِݧْ يَ:‏ «ندَخْ مَسࣹيسْ نَا گِسْ ڪُ مࣹلْ نِ ڪِيَ وَايْ، نِتْ ڪُ يࣵلَّ سࣷلْ نࣷووُگْ بࣷݒَّمْ؟» 
\v 39 فِرْعَوْنَ وَخْ اَڪْ يُوسُفَ نࣹ ڪࣷ:‏ «ندࣹگَمْ يࣵلَّ خَمَلْ نَ لَ لِي لࣺݒّ ڪَيْ، لࣹيرْ نَ نࣹ اَمُلْ ڪࣹنّ ڪُ مُوسْ تࣹ رَفࣹتْ خࣹلْ نِ يَوْ؞ 
\v 40 ڪࣷنْ دِنَا لَ مَيْ، نگَ جِيتࣹ ڪࣴرْ بُورْ، تࣹ وَا رࣺيوْ مࣺݒّ ݖِ سَ وَاوْ لَݧُيْ وࣺيْ؛ جَلْ بِ مَ تࣷوگْ دࣷݝّ لاَ لَيْ سُتࣹ؞» 
\p 
\v 41 گَنَّاوْ لࣷولُ فِرْعَوْنَ نࣹيتِ يُوسُفَ:‏ «بࣺسْ نِڪِ تࣹيْ، دࣺنڪّ نَا لَ رࣺيوُمْ مِسْرَ گࣺݒّ؞» 
\v 42 بَ لࣷولُ اَمࣹي فِرْعَوْنَ تࣹڪّࣹي جَارࣷبْ مࣵنْدَرْگَالْ بَ ݖَ لࣷخࣷومْ، تَڪَّلْ ڪࣷ يُوسُفَ، سࣷلَلْ ڪࣷ يࣺرࣹيْ تࣵنّࣺيفْ، تَڪَّلْ ڪࣷ ݖَقُ وُرُسْ، 
\v 43 بَ نࣷݒِّ وَرَلْ ڪࣷ وَتِيرُ ڪُ سࣴسْ رࣴڪّ ݖِ مࣷومْ فِرْعَوْنَ، تࣹ فُ مُ وَرࣹ ݧُ جِيتُ ڪࣷ، دِ يࣺينࣹ نَانْ:‏ «سُجّٗوتْلࣹينْ\f + \fr 41‏.43 \ft بَاتْ بِ ݧُ تࣹڪّࣹي \fq سُجّٗوتْلࣹينْ \ft مَنْ نَا تࣹڪِّ اِتَمْ \fqa مࣷيْتُلࣹينْ \ft وَلَّ \fqa خࣵلّ-لࣹينْ يࣷونْ وِ؞\f*!‏» نࣷونُ لَ ڪࣷ فِرْعَوْنَ فَلࣹ، مُ يِلِفْ مِسْرَ گࣺݒّ؞ 
\p 
\v 44 ݖِ ڪَوْ لࣷولُ فِرْعَوْنَ نࣹ يُوسُفَ:‏ «مَنْ مَايْ فِرْعَوْنَ، وَايࣹ گَنَّاوْ-سِ-تࣹيْ مبࣷولࣹمْ وَا رࣺيوُمْ مِسْرَ، ڪࣹنّ دُ ݖِ سَݧَتࣹي يࣺڪَّتِ لࣷخࣷ مبَا مُيْ سࣺقِ جࣺيگࣷ، تࣹ اࣵنْدࣷو ݖِ؞» 
\v 45 فِرْعَوْنَ نَگْ تُدّࣹ يُوسُفَ سَفْنَتْ ݒَنࣹيَ، مَيْ ڪࣷ جَبَرْ اَسْنَتْ دࣷومُ ݒࣷتِفࣹرَ مَ دࣷونْ ٭\w سَرْخَلْڪَتْ|سَرْخَلْڪَتْ ب-:‏\w* ݖَ دࣴڪّ بَ ݧُيْ وَخْ اࣷنْ\f + \fr 41‏.45 \fk اࣷنْ \ft مࣷو دࣷونْ ݒࣺييُ دِينࣹيْ ݧِيْ جَامُ جَنتّ ݖَ مِسْرَ؞\f*؞ يُوسُفَ دࣷخࣹ ݖَ تࣹگࣷو ڪِلِفْتࣹيفُ مِسْرَ گࣺݒّ؞ 
\v 46 بَ يُوسُفَيْ تࣵمْبَلࣹي لِگّࣺييَلْ فِرْعَوْنَ بُورُ مِسْرَ، مُ نگِ تࣷلُّ ݖِ فَنْوࣹيرِ اَتْ؞ يُوسُفَ دَلْدِ بࣵيِّڪࣷو ݖَ فِرْعَوْنَ، وࣴرْ رࣺيوْ مَ مࣺݒّ؞ 
\p 
\v 47 دِيرُ جُرٗومْ ݧَارِ اَتِ نَاتَانگࣹ يَ سُوفْ سَ نَنگُ، بَ مࣹݧّࣹيفْ مَ تُورُ؞ 
\v 48 مُ دَجَلࣹ مبࣷولࣹمْ دُنْدُبْ رࣺيوُمْ مِسْرَ دِيرُ جُرٗومْ ݧَارِ اَتْ يࣷويࣹي، دࣴڪّ بُ نࣹڪّ مُ دࣹنݖّ فَ دُندّ، بَ جٗگࣹ ݖَ تࣷولْ يَ ڪࣷ وࣴرْ؞ 
\v 49 فَ لَ يُوسُفَ جَارࣹ دَجَلࣹ ݒࣹݒّ، مُ نࣹ گࣵݧّ، نِ سُوفَسْ گࣺيجْ، بَ تࣵيّࣹيتِ ڪࣷو وَݧّ، ندَخْ مُجّ نَ وࣹيسْ اَبْ لِمْ؞ 
\p 
\v 50 لاَتَ اَتِ خِيفْ يَيْ اَگْسِ، يُوسُفَ اَمْ نَ ݧَارِ دࣷومْ يُ گٗورْ اَڪْ اَسْنَتْ دࣷومُ ݒࣷتِفࣹرَ، ڪِلِفَگْ دِينࣹ، گَ ݖَ اࣷنْ؞ 
\v 51 يُوسُفَ تُدّࣹ تَاوْ بَ مَنَسࣹ (مُ فِرِ ڪِ مَ تَخَ فࣵتّࣹ)، ندَخْتࣹ دَ نࣹ:‏ «لِ مَ سࣷنّ اَڪْ لِ مَ سࣷرࣹ سَمَ ڪࣴرْ بَايْ لࣺݒّ، يࣵلَّ فࣵتّࣹلࣷو نَ مَ ڪࣷ؞» 
\v 52 دࣷومَمْ جَ ݖَ تࣷݒّ مُ تُدّࣹ ڪࣷ اࣹفْرَيِمْ (مُ فِرِ گِيرْ)، ندَخْتࣹ دَ نࣹ:‏ «يࣵلاَّ مَ گِيرَلْ ݖَ رࣺيوْ، مَ مَ سࣷنّࣹ؞» 
\p 
\v 53 ݖِ ڪَوْ لࣷولُ جُرٗومْ ݧَارِ اَتِ نَاتَانگࣹ يَ جࣹيخْ ݖَ رࣺيوُمْ مِسْرَ، 
\v 54 جُرٗومْ ݧَارِ اَتِ خِيفْ يَ تࣵمْبَلِ، نَ ڪࣷ يُوسُفَ وَخࣹ وࣷونْ؞ رࣺيوْ يࣺݒّ نَگْ نࣹڪّ ݖِ خِيفْ، وَايࣹ اَمُلْ فُ ݧࣵڪّ دُندّ ݖَ مِسْرَ؞ 
\p 
\v 55 بَ وَا مِسْرَ خِيفࣹي، دَݧࣷو دࣹمْ جࣷويْتُجِ دُندّ ݖَ فِرْعَوْنَ؞ مُ وَخْ اَڪْ ݧࣺݒّ نࣹ لࣹينْ:‏ «دࣹمْلࣹينْ ݖَ يُوسُفَ؛ لُ مُ لࣹينْ وَخْ، دࣹفْلࣹينْ ڪࣷ؞» 
\v 56 بَ ݧُ دࣹمࣹي، بَ مࣹتِتُ خِيفْ بِ دَجَلْ رࣺيوْ مࣺݒّ، يُوسُفَ دَفَ اُبِّ دࣹنݖّ يࣺݒّ، دِ جَايْ ݒࣹݒّ مِ وَا مِسْرَ، 
\v 57 بَ نِتْ ݧِيْ جٗگࣹ فُ نࣹڪّ ݖِ اࣵدِّنَ، دِ وُتْسِ نجࣴلْ ݖِ يُوسُفَ ندَخْ خِيفْ بُ مࣹتّࣹي فࣺݒّ ݖَ اࣵدِّنَ؞ 
\c 42 
\s1 مَگِ يُوسُفَ يَ دࣹمْ نَݧُ مِسْرَ 
\p 
\v 1 بَ يَعْقُوبَ يࣺگࣹي نࣹ ݒࣹݒّ اَمْ نَ مِسْرَ، دَا وَخْ اَيْ دࣷومَمْ يُ گٗورْ، نࣹ لࣹينْ:‏ «لُ نگࣹينْ دِ تࣷوگْ، دِ خࣷولَنْتࣹ رࣹڪّ؟» 
\v 2 مُ نࣹ لࣹينْ:‏ «دࣺگّ نَا نࣹ ݒࣹݒّ اَمْ نَ ݖَ مِسْرَ؞ دࣹمْلࣹينْ جࣴنْدَلِ نُ ݖَ، ندَخْ نُ مَنَ دُندّ، بَ خِيفْ بَݧْ نࣷو رࣹيْ ڪَيْ!‏» 
\p 
\v 3 ݖِ ڪَوْ لࣷولُ فُڪِّ مَگِ يُوسُفَ يَ دࣹمْ مِسْرَ، جࣴنْدِ ݒࣹݒّ؞ 
\v 4 وَايࣹ يَعْقُوبَ يࣹبَلُلْ بࣹݧَمِنْ، رَڪُّ يُوسُفَ، ندَخْ دَفَ رَگَلْ نࣹ مُسِبَ مَنْ نَ ڪࣷو دَبْ؞ 
\v 5 دࣷومِ إِسْرَاءِيلْ ݧࣴوْ نَگْ ݖِ بِيرْ ݧِيْ جࣴندّسِ ݒࣹݒّ، ندَخْ خِيفْ بِ لَوࣷونْ نَ بَ ڪَنَانْ؞ 
\v 6 فࣹڪّ بࣷوبَ يُوسُفَ مࣷويْ دࣷگَلْ ݖَ رࣺيوْ مَ، دِ جَايْ ݒࣹݒّ وَا رࣺيوْ مࣺݒّ؞ مَگِ يُوسُفَ يَ ݧࣴوْ، سُجّٗوتَلْ يُوسُفَ؞ 
\s1 يُوسُفَ خُݒّ نَ مَگَمْ يَ 
\p 
\v 7 نَڪَ لَ يُوسُفَ گِسْ مَگَمْ يَ، خࣵمِّ لࣹينْ، تࣹ مࣹلْ نِ ڪُ لࣹينْ خَمُلْ، دِ وَخْ اَڪْ ݧࣷومْ ڪࣵدُّ يُ دࣴگࣴرْ نࣹ لࣹينْ:‏ «فُ نگࣹينْ جٗگࣹ؟» ݧُ نࣹ ڪࣷ:‏ «رࣺيوُ ڪَنَانْ لَݧُ جٗگࣹ، دِ جࣴندّسِ اَبْ دُندّ؞» 
\v 8 يُوسُفَ خࣵمِّ نَ اَيْ مَگَمْ، وَايࣹ ݧࣷومْ خࣵمِّوُݧُ ڪࣷ؞ 
\v 9 خࣹلُمْ يُوسُفَ نࣹ يَرّ ݖَ لَ مُ گࣺنْتࣷونْ ݖَ ݧࣷومْ، دَلْدِ نࣹ لࣹينْ:‏ «يࣹينْ اَيْ يࣴدُّڪَتْ نگࣹينْ، يُيْ نࣹمِّڪُسِ مبٗوتِ رࣺيوْ مِ؞» 
\v 10 ݧُ نࣹ ڪࣷ:‏ «مُڪّ سَنگّ بِ، دَنُ لَيْ سِيَارࣹ، دِ وُتْسِ اَبْ دُندّ رࣹڪّ، 
\v 11 تࣹ نُنْ ݧࣺݒَّ بࣷڪّ بَايْ، دِ نِتْ ݧُ مَانْدُ؛ نُنْ ڪَيْ، سَنگّ بِ، دُنُ اَيْ يࣴدُّڪَتْ؞» 
\v 12 مُ نࣹ لࣹينْ:‏ «اَهَڪَيْ، نࣹمِّڪُسِ مبٗوتِ رࣺيوْ مِ مࣷو لࣹينْ تَخَ جٗگْ؞» 
\v 13 ݧُ نࣹ ڪࣷ:‏ «نُنْ ݧِي دِ لَ سِيَارࣹ دࣹ، فُڪِّ گٗورْ اَڪْ ݧَارْ لَنُ وࣷونْ، بࣷڪّ سُنُ بَايْ، بَ ݖَ ڪَنَانْ؞ ڪَ ݖَ گࣴنْ دِ خَلࣹي نگَ ݖَ سُنُ بَايْ، تࣹ ڪَ ݖَ دࣹسْ نࣹڪَّتُلْ؞» 
\v 14 يُوسُفَ نࣹ لࣹينْ:‏ «لِ مَ لࣹينْ وَخْ مࣷو اَمْ، اَيْ يࣴدُّڪَتْ دࣷݝّ نگࣹينْ؞ 
\v 15 وَايࣹ نِي لاَ لࣹينْ دِ سࣹيتْلࣷو:‏ بُ سࣹينْ رَڪّ ݧࣴوُلْ، گِݧْ نَا ݖِ بَڪَّنُ فِرْعَوْنَ نࣹ، دُنگࣹينْ فِ جٗگࣹ؞ 
\v 16 نَ ڪࣹنّ ݖِ يࣹينْ جࣴلِ سࣹينْ رَڪّ، ݧُ تࣴجْ ݧِ ݖِ دࣹسْ تࣹ تࣷݒّ سࣹينْ وَخْ، بَ خَمْ ندَخْ يࣹينَ نگِ ݖِ دࣴگّ؞ سُ دُلْ دࣴگّ، گِݧْ نَا ݖِ فِرْعَوْنَ نࣹ اَيْ يࣴدُّڪَتْ دࣷݝّ نگࣹينْ؞» 
\v 17 مُ تࣴجْ لࣹينْ ݧࣹتِّ فَنْ؞ 
\p 
\v 18 ݖَ گَنَّاوْ اࣴلّࣴگْ سَ يُوسُفَ نࣹ لࣹينْ:‏ «بُ نگࣹينْ دࣹفࣹي لِي مَيْ وَخْ، دِنگࣹينْ دُندّ، ندَخْ مَنْ رَگَلْ نَا يࣵلَّ؞ 
\v 19 ندࣹگَمْ ݧُ مَانْدُ نگࣹينْ، نَ لࣹينْ ڪࣹنّ ݖِ سࣹينْ دࣷومِ بَايْ وُوتُ فِي، ݧِ ݖِ دࣹسْ دࣹمْ يٗبُّلْ ݒࣹݒّ سࣹينْ وَا ڪࣴرْ، يِ نࣹڪّ ݖِ خِيفْ؞ 
\v 20 وَايࣹ نَنگࣹينْ مَ اِنْدِلْ سࣹينْ رَڪّ، بَ مَ خَمْ نࣹ لِ نگࣹينْ وَخْ دࣴگّ لَ؛ سُ ڪࣷ دࣹفࣹي دُنگࣹينْ دࣹي؞» ݧُ دَلْدِ نࣹ:‏ «وَاوْ،» 
\v 21 تࣹ نَا ݖِ سࣹينْ بِيرْ:‏ «ݖࣺيْ سُ نُ يࣺگࣷونْ، سُنُ اࣵقُ رَڪَّ نُ تࣷݒّ نِي، ندَخْ دَنُ ڪࣷو سࣹيتَانࣷونْ، مُ نࣹڪّ ݖِ نجࣵقَرࣹيْ خࣷلْ، دِ نُ تِنُ، تࣹ فَالࣹوُنُ ڪࣷ؛ لࣷولࣷو وَرَلْ سُنُ نجࣵقَرࣹيْ تࣹيْ جِي؞» 
\v 22 رُبࣹنْ نَگْ اࣵدُّ نࣹ لࣹينْ:‏ «ندَخْ نࣹوُمَ لࣹينْ وࣷونْ:‏ ‹بُلࣹينْ گࣵدُّ بَڪَّنُ خَلࣹ بِ،› وَايࣹ فَالࣹوُلࣹينْ مَ؛ تࣹيْ رࣹڪّ لَ نُ يࣵلَّ دࣷونْ خَارࣹ بَڪَّنَمْ، بِ نُ گࣵدُّ؞» 
\v 23 بَ ݧُيْ وَخْ لࣷولُ، فࣷوگࣷونْ نَݧُ نࣹ يُوسُفَ دࣺگُّلْ سࣹينْ لࣵڪّ، ندَخْ لࣵݒَّتࣷ، بَ دࣷخࣷونْ سࣹينْ دِگَّنْتࣹ، دِ تࣹڪِّ؞ 
\p 
\v 24 ݖِ بِيرْ لࣷولُ مُ دُمّٗويُ لࣹينْ، دِ جࣷويْ؞ بِ مُ جࣷويࣹي بَ نࣷݒِّ، مُ وَلْبَتِڪُ، وَخْ اَڪْ ݧࣷومْ، دࣷورَ جࣴلْ سِمࣹيࣷنْ، جࣺنگّ ڪࣷ ݖِ سࣹينْ ڪَنَمْ؞ 
\s1 دࣷومِ يَعْقُوبَ يَ دࣹلُّ نَݧُ ڪَنَانْ 
\p 
\v 25 گَنَّاوْ لࣷولُ يُوسُفَ جࣷخࣹ ندِگَلْ، ݧُ سࣷلْ سࣹينِ سَاڪُ ݒࣹݒّ، تࣹ ڪُ نࣹڪّ ݖَ ݧࣷومْ، ݧُ يࣹبَلْ ڪࣷ خَالِسَمْ ݖَ سَاڪࣷومْ، بَ نࣷݒِّ مَيَالࣹ لࣹينْ لُ ݧُ لࣹڪّ ݖَ يࣷونْ وَ؞ ݧُ دࣹفَلْ لࣹينْ نࣷونُ؞ 
\v 26 بَ مُ ڪࣷ دࣹفࣹي ݧُ سࣴفْ سࣹينِ مبَامْ ݒࣹݒّ مَ، دَلْدِ فَيْ بࣵيِّڪࣷو؞ 
\p 
\v 27 فَ ݧُ دَلْ ݖَ گُدِّ، ڪࣹنّ ݖِ ݧࣷومْ بࣴگَّ خࣷنتّ مبَامَمْ، اُبِّ سَاڪࣷومْ رࣹڪّ، نࣹ ݒࣹمّ ݖِ خَالِسَمْ؞ 
\v 28 مُ نࣹ دࣷومِ بَايْ يَ:‏ «دࣹلّࣷو نَݧُ مَ سَمَ خَالِسْ، مُ نگِ نِي ݖِ سَمَ سَاڪُ؞» سࣹينْ فِتْ نࣹ تࣴرِتْ، ݧُيْ رَگْ-رَگِ، ڪُ نࣹ خࣷولْ سَ مࣷرࣷومْ، نَانْ:‏ «لُ نُ يࣵلَّ نَتّࣷو نِي؟» 
\p 
\v 29 بَ ݧُ يࣹگّࣹي ݖَ سࣹينْ بَايْ يَعْقُوبَ ݖَ رࣺيوُ ڪَنَانْ، دَلْدِ ڪࣷيْ نࣹتَّلِ لِ لࣹينْ دَلْ لࣺݒّ، نࣹ ڪࣷ:‏ 
\v 30 «وَا جَ يِلِفْ رࣺيوْ مَ دَفَ نࣷو رࣺسࣴتِ، فࣷوگْ نࣹ دَنُيْ يࣴدُّسِ رࣺيوْ مَ؞ 
\v 31 نُ نࣹ ڪࣷ:‏ ‹نُنْ اَيْ نِتْ ݧُ مَانْدُ لَنُ، دُنُ اَيْ يࣴدُّڪَتْ؛ 
\v 32 فُڪِّ گٗورْ اَڪْ ݧَارْ لَنُ وࣷونْ يُ بࣷڪّ سُنُ بَايْ، وَايࣹ ڪࣹنّ ڪَ نࣹڪَّتُلْ، تࣹ ڪَ گࣴنْ دِ خَلࣹي نگَ فَ سُنُ بَايْ، بَ ݖَ رࣺيوُ ڪَنَانْ؞› 
\v 33 وَا جَ يِلِفْ رࣺيوْ مَ نࣹ نُ:‏ ‹نِ مَيْ خَمࣹ نࣹ ݧُ مَانْدُ نگࣹينْ، نِي لَ:‏ دَنگࣹينْ مَيْ بࣵيّࣹيڪْ ڪࣹنّ ݖِ يࣹينْ، تࣹ دࣹمْ يٗبُّلْ دُندّ سࣹينْ وَا ڪࣴرْ، يِ نࣹڪّ ݖِ خِيفْ؛ 
\v 34 سُ ڪࣷ دࣹفࣹي نگࣹينْ اِنْدِلْ مَ سࣹينْ رَڪّ جُ ندَوْ، ڪࣷنْ دِنَا خَمْ نࣹ دُنگࣹينْ اَيْ يࣴدُّڪَتْ وَايࣹ نِتْ ݧُ مَانْدُ نگࣹينْ، تࣹ دِنَا لࣹينْ دࣹلّࣷو سࣹينْ مبࣷڪّ، نگࣹينْ مَنَ دࣹمْ فُ لࣹينْ نࣹيخْ ݖِ رࣺيوْ مِ؞›» 
\p 
\v 35 نَڪَ لَ ڪُ نࣹڪّ سࣷتِّ سَاڪࣷومْ، نࣹ جࣵڪّ ݖَ مبُوسُ خَالِسَمْ؞ بَ ݧُ گِسࣹي مبُوسِ خَالِسْ يَ، ݧࣷومْ اَڪْ سࣹينْ بَايْ، دَݧࣷو تِيتْ؞ 
\v 36 سࣹينْ بَايْ يَعْقُوبَ نࣹ لࣹينْ:‏ «خَݧْ نگࣹينْ مَ اَيْ دࣷومْ:‏ يُوسُفَ نࣹڪَّتُلْ، سِمࣹيࣷنْ نࣹڪَّتُلْ، لࣺيگِ نگࣹينْ بࣴگَّ جࣴلْ بࣹݧَمِنْ، يٗبُّ؞ لࣷولُ لࣺݒّ ݖِ سَمَ ڪَوْ؛ نگَلَّ مَنْ!‏» 
\v 37 رُبࣹنْ وَخْ اَڪْ بَايَمْ نࣹ ڪࣷ:‏ «سُ مَ لَ ڪࣷ دࣺلّࣷوسِلُلْ، بࣷو يࣹبࣷو رࣹيَلْ سَمَ ݧَارِ دࣷومْ يُ گٗورْ يِ؞ تࣹگَلْ بࣹݧَمِنْ ݖِ سَمَ لࣷخࣷ رࣹڪّ، مَنْ دِنَا لَ ڪࣷ دࣺلّࣷوسِلْ؞» 
\v 38 ݖِ ڪَوْ لࣷولُ يَعْقُوبَ نࣹ:‏ «سَمَ دࣷومْ دَالْ، دُ اࣵندّ اَڪْ يࣹينْ، ندَخْ مَگَمْ فَاتُ نَ، تࣹ مࣷومْ رࣹڪَّ دࣹسْ؞ سُ ڪࣷ مُسِبَ دَبࣹي ݖِ يࣷونْ وِ نگࣹينْ جࣴمْ، دِنگࣹينْ مَ يٗبّࣹ نَقَرْ وُ مَيْ جࣵݒّ، بَ ڪࣹرَ مَيْ اࣵندّ اَڪْ سَمَ بِجَّاوْ، تࣵبِّ نجَنِيوْ؞» 
\c 43 
\s1 مَگِ يُوسُفَ يَ يٗبُّ نَݧُ بࣹݧَمِنْ 
\p 
\v 1 گَنَّاوْ لࣷولُ خِيفْ بِ مࣹتِّ ݖَ رࣺيوْ مَ؞ 
\v 2 بَ ݧُ لࣹڪّࣹي ݒࣹݒّ مِ ݧُ جࣴلࣹ وࣷونْ مِسْرَ، بَ مُ جࣹيخْ، سࣹينْ بَايْ نࣹ لࣹينْ:‏ «دࣹلُّلࣹينْ، وُتَلِ نُ دُندّ؞» 
\v 3 يُدَ نࣹ ڪࣷ:‏ «وَا جَ دَ نࣷو اَرْتُ وࣷونْ دࣹ، وَخْ نَ نُ نࣹ:‏ ‹دࣷوتُلࣹينْ جࣵڪَّارْلࣷوڪْ مَنْ تࣹ اࣵنْدُلࣹينْ اَڪْ سࣹينْ رَڪّ؞› 
\v 4 بࣷو بࣵيّࣹي سُنُ رَڪّ، مُ اࣵندّ اَڪْ نُنْ نَگْ، دِنَنُ دࣹمْ جࣴنْدَلِ لَ دُندّ؞ 
\v 5 وَايࣹ بࣷو ڪࣷ بࣵيِّوُلْ ڪَتْ، دُنُ دࣹمْ، ندَخْ وَا جَ وَخࣷونْ نَ نُ نࣹ:‏ ‹دُنگࣹينْ جࣵڪَّارْلࣷوڪْ مَنْ تࣹ سࣹينْ رَڪّ اࣵنْدُلْ اَڪْ يࣹينْ؞›» 
\v 6 إِسْرَاءِيلْ نࣹ لࣹينْ:‏ «اَنَ لُ وَرَلْ نگࣹينْ دِ مَ لࣷرْ، نَانْ وَا جَ اَمْ نگࣹينْ جࣹنࣹينْ رَڪّ؟» 
\v 7 ݧُ نࣹ ڪࣷ:‏ «وَا جَ ڪَتْ دَ نُ دࣷونْ لاَجْ اَڪَ لاَجَاتْ ݖِ نُنْ اَڪْ سُنُيْ بࣷڪّ، بَ نَا نُ ندَخْ سُنُ بَايْ مُ نگِ دُندّ بَ تࣹيْ، اَڪْ ندَخْ اَمْ نَنُ رَڪّ؞ نُنْ اِتَمْ نُ وَخْ ڪࣷ لِ مُ نُ لاَجْ؞ گࣺنْتُنُ وࣷونْ مࣷوسْ نࣹ دِنَ نُ سَنتّ، نُ اِنْدِلْ ڪࣷ سُنُ رَڪّ!‏» 
\p 
\v 8 لَ ݖَ تࣹگُ يُدَ نࣹ إِسْرَاءِيلْ:‏ «بَايْ، تࣹگَلْ نگٗورْ سِ ݖِ سَمَ لࣷخࣷ، نُ دَلْدِ دࣹمْ، ندَخْ نُ دُندّ، بَݧَ دࣹي، نࣷوڪْ يَوْ اَڪْ سُنُيْ دࣷومْ؞ 
\v 9 دِگࣹ نَا سَمَ بَڪَّنْ؛ بࣷو يࣹبࣷو لاَجْ مَ ڪࣷ؞ بُ مَ لَ ڪࣷ دࣺلّࣷوسِلُلْ، بَ تࣹگْ ڪࣷ فِ سَ ڪَنَمْ، مَا ڪࣷيْ گࣵلّࣷو بَ ڪࣹرَ مَيْ دࣹي؞ 
\v 10 بُ نُ يࣹيخُلࣷونْ بَ لࣺيگِ، مَنࣷونْ نَنࣷو دࣹمْ بَ دࣺلْسِ ݧَارِ يࣷونْ سَخْ؞» 
\p 
\v 11 سࣹينْ بَايْ إِسْرَاءِيلْ نَگْ نࣹ لࣹينْ:‏ «ندࣹگَمْ مَنُلَ ݧࣵڪّ، دَنگࣹينْ دِ دࣹفْ نِي:‏ سࣵڪّلࣹينْ ݖِ نگࣴنࣹيلِ رࣺيوْ مِ، يࣹبْ ݖِ سࣹينِ سَاڪُ، يٗبُّلْ وَا جَ لُ مࣹلْ نِ تُوتِ دِوُ يَرَمْ اَڪْ لࣹمْ اَڪْ ݖُورَايُ خَسْ اَڪْ ݖُورَايُ ندࣵبّ اَڪْ اَيْ خࣹيتِ سَالْ\f + \fr 43‏.11 \fk اَيْ خࣹيتِ سَالْ \ft لَݧُ، يُ ݧُيْ وَخْ ݒِسْتَاسْ اَڪْ اَمࣵندّ؞\f*؞ 
\v 12 تࣹ نگࣹينْ يٗبَّالࣹ ݖِ خَالِسْ لُ تࣷلّࣷوڪْ ݧَارْ-ݖَيْ لَ نگࣹينْ جࣴنْدࣹ وࣷونْ، نگِرْ فࣹيَالࣹ لࣷولَ، ندَخْ جࣷمْبُلْ نجُومْتࣹ لَ وࣷونْ؞ 
\v 13 سُ ڪࣷ دࣹفࣹي نگࣹينْ اࣵندّ اَڪْ سࣹينْ رَڪّ، فَبُ دࣹلُّ ݖَ وَا جَ؞ 
\v 14 يَلْ نَ يࣵلَّ اَجِ مَنْ جِ دࣹفْ وَا جَ يࣴرࣴمْ لࣹينْ، بَ بࣵيِّ سࣹينْ دࣷومُ بَايْ بَ، مࣷومْ اَڪْ بࣹݧَمِنْ اِتَمْ؞ مَنْ نَگْ، سُ مَ نَرࣹي ݧࣵڪّ اَيْ دࣷومْ—آ!‏ نَا لࣹينْ ݧࣵڪّ رࣹڪّ؞» 
\s1 مَگِ يُوسُفَ يَ دࣹلُّ نَݧُ مِسْرَ 
\p 
\v 15 گَا ݧَ جࣴلْ نَݧُ سَرِݖَ بࣷوبَ، يٗبَّالࣹ نَݧُ اِتْ ݧَارْ-ݖَيْ خَالِسْ بَ، دَلْدِ اࣵندّ اَڪْ بࣹݧَمِنْ، ݧُ دࣹمْ مِسْرَ، تࣹيوِ ݖَ ڪَنَمْ يُوسُفَ؞ 
\v 16 بَ يُوسُفَ گِسࣹي بࣹݧَمِنْ اࣵندّ اَڪْ ݧࣷومْ، دَفَ وَخْ فَرَ بِيرْ ڪࣴرَمْ، نࣹ ڪࣷ:‏ «يٗبُّلْ گَا ݧِ ݖَ ڪࣴرْ گَ، تࣹ نگَ رࣹيْ گࣵتّ، دࣹفَرْ ڪࣷ، ندَخْ مَاڪْ ݧࣷومْ نࣷويْ بࣷڪّ اَݧْ تࣹيْ؞» 
\v 17 وَا جَ دࣹفْ لَ ڪࣷ يُوسُفَ وَخْ، يٗبُّ گَا ݧَ ڪࣴرْ يُوسُفَ؞ 
\v 18 ݧُ اَمْ نَگْ تِيتَانگࣹ ندَخْ لِ ݧُ لࣹينْ يٗبُّ ڪࣴرْ يُوسُفَ؞ ݧَ نگَيْ خَلاَتْ نَانْ:‏ «بࣷو دࣹمࣹي، خَالِسْ بِ ݧُ يࣹبࣷونْ ݖِ سُنُيْ سَاڪُ يࣷونْ وُ جࣴڪّ وَ، مࣷومْ لَݧُ بࣴگَّ تَافَنْتࣷو، دُگَلْ نُ فِي، بَ سࣷنگّ نُ، جࣵݒّ نُ جَامْ، نَنگُ سُنُيْ مبَامْ، بࣷولࣹ ݖِ؞» 
\p 
\v 19 بَ ݧُ دࣹمࣹي بَ ݖَ بُنْتُ ڪࣴرْ يُوسُفَ، وَخْ نَݧُ اَڪْ فَرَ بِيرْ ڪࣴرَمْ؞ 
\v 20 ݧُ نࣹ ڪࣷ:‏ «سَنگّ بِ بَالْ نُ، نُنْ دࣹ ݧࣴوࣷونْ نَنُ فِ لُ جِيتُ نگِرْ جࣴندّسِ دُندّ، 
\v 21 وَايࣹ بَ نُ دَلࣹي ݖَ يࣷونْ وَ، دَنࣷو اُبِّ سُنُيْ سَاڪُ، ڪُ نࣹڪّ ݖِ نُنْ فࣹڪّ خَالِسَمْ ݖَ ڪَوْ، مُ تࣷلُّ نَ مُ تࣷلُّ وࣷونْ، تࣹ اِنْدِوَاتْ نَنُ ڪࣷ؞ 
\v 22 تࣹ اِتْ اِنْدَالࣹ نَنُ خَالِسْ بُ نُ جࣴنْدࣹ دُندّ؞ وَايࣹ خَمُنُ ڪُ دࣹلّࣷو خَالِسْ بَ ݖِ سُنُيْ سَاڪُ؞» 
\v 23 مُ نࣹ لࣹينْ:‏ «جࣵمّ رࣹڪّ لَ؛ بُلࣹينْ تِيتْ، سࣹينْ يࣵلَّ، جِيْ سࣹينْ يࣵلَّيْ بَايْ، مࣷو لࣹينْ دࣹفَلْ اَلَلْ ݖِ سࣹينِ سَاڪُ؞ سࣹينْ خَالِسْ جࣷتْ نَا ݖِ؞» ݖِ ڪَوْ لࣷولُ مُ گࣺنّࣹ سِمࣹيࣷنْ، اِنْدِلْ لࣹينْ ڪࣷ؞ 
\p 
\v 24 وَا جَ دُگَلْ لࣹينْ ڪࣴرْ يُوسُفَ، مَيْ لࣹينْ ندࣷخْ ݧُ جࣵنگُ، بَ نࣷݒِّ خࣷنتّ سࣹينِ مبَامْ؞ 
\v 25 بَ مُ ڪࣷ دࣹفࣹي ݧُ يࣹبِّ سࣹينِ سَرِݖَ، بَلَ يُوسُفَا اَگْسِ ݖَ دِگّ بࣴݖّࣴگْ، ندَخْتࣹ دࣺگّ نَݧُ نࣹ فࣷوفَ لَݧُيْ اَݧࣹ؞ 
\p 
\v 26 بَ يُوسُفَ وࣵݖّسࣹي، ݧُ جࣺبَّلْ ڪࣷ فࣷوفَ ݖَ بِيرْ ڪࣴرْ گَ سَرِݖَ، بَ ݧُ ڪࣷ اِنْدَالࣹيلْ، دَلْدِ ڪࣷيْ سُجّٗوتَلْ؞ 
\v 27 مُ نُيࣷو اَڪْ ݧࣷومْ، بَ نࣷݒِّ لاَجْ لࣹينْ نࣹ لࣹينْ:‏ «سࣹينْ بَايْ بُ مࣵگَّتْ، بَ نگࣹينْ دࣷونْ وَخْ، مبَا مُ نگِ دُندّ؟ مبَا مُ نگِ ݖِ جࣵمّ؟» 
\v 28 ݧُ نࣹ ڪࣷ:‏ «سُنُ بَايْ مُ نگِ دُندّ، سَنگّ بِ، تࣹ مُ نگِ ݖِ جࣵمّ؞» ݧَ نگَ ڪࣷيْ سُڪَّلْ تࣹيْ سُجّٗوتَتِ؞ 
\p 
\v 29 نَڪَ لَ يُوسُفَ نࣹ گࣹيسْ، گِسْ بࣹݧَمِنْ رَڪُّ دࣷومُ ندࣹيَمْ جَ؞ مُ لاَجْ لࣹينْ نࣹ لࣹينْ:‏ «ندَخْ ڪِي مࣷويْ سࣹينْ رَڪّ، جِ نگࣹينْ مَ دࣷونْ وَخْ؟» لَ ݖَ تࣹگُ مُ نࣹ رَڪَّمْ جَ:‏ «سَمَ نگٗورْ سِ، يَلْ نَ لَ يࣵلَّ دࣹفَلْ يِوْ وَايْ!‏» 
\v 30 ݖِ ڪَوْ لࣷولُ يُوسُفَ گَاوْ گࣺنّ ندَخْ يَرَمْ وُ دَوْ، تࣹ مَنَتُلَ تࣺيࣹ اَيْ رࣷنگࣷوݧَمْ ندَخْ رَڪَّمْ جَ، مُ دُگّ نࣺيگُ بِيرَمْ، دِ جࣷويْ؞ 
\v 31 بَ مُ نࣷݒّࣹي، سࣴلْمُ، گࣺنّ، دࣷورَ اࣵندّ اَڪْ سَگࣷومْ، دَلْدِ جࣷخࣹ ندِگَلْ، نࣹ:‏ «تَاجْلࣹينْ اَݧْ بِ؞» 
\v 32 لࣷولُ وࣹيسْ ݧُ مَيْ يُوسُفَ مࣷومْ رࣹڪّ؛ بࣹرْ دࣷومِ بَايَمْ يَ؞ وَا مِسْرَ ݧَ فَ دࣷونْ لࣹڪّࣹ اِتْ، ݧُ بࣹرَلْ لࣹينْ سࣹينْ ندَبْ، نگِرْ وَا مِسْرَ دَاوُݧُ بࣷڪّ اَڪْ \w اࣹبْرࣴ|اࣹبْرࣴ:‏\w* يِ لࣹڪّ، ندَخْ مبَݧْ لَ فَ وࣷونْ؞ 
\v 33 ݧَ نگَ تࣷوگْ، نَ مُ لࣹينْ ڪࣷ سَنْتࣹ، تَاوْ بَ فࣹگّࣹ وࣹتْ، نِ ڪࣷ ڪࣷ ݖࣺرُ تَاوْ مَيࣹ، ݧُ سࣴسَلࣷو، نَ ݧُ تࣷݒَّنْتࣹي ݖِيْ اَتْ، بَ ݖَ ݖَاتْ مَ؞ گَا ݧَا نگَ يࣺيمُ، دِ خࣷولَنْتࣹ؞ 
\v 34 مُ سࣵڪَّلْ لࣹينْ ݖَ ندَبَمْ، تࣹ بࣹݧَمِنْ اࣴݒّلࣹ ڪُ ݖِ نࣹڪّ جُرٗومِ يࣷونْ؞ ݧُ بࣷڪّ نَگْ نَانَ نَانْ، بَ سࣹينْ خࣷلْ سࣹدّ؞ 
\c 44 
\s1 يُوسُفَ نَتُّ نَ اَيْ مَگَمْ 
\p 
\v 1 بَ لࣷولُ وࣺيࣹي مُ سَنتّ فَرَ بِيرْ ڪࣴرَمْ، نࣹ ڪࣷ:‏ «سࣷلَلْ سࣹينِ سَاڪُ ݒࣹݒّ لُ ݧُ مَنَ اࣵتَّنْ، تࣹ نگَ دࣹلّࣷو ڪُ نࣹڪّ خَالِسَمْ، تࣹگَلْ ڪࣷ ڪࣷ ݖَ بُنْتُ سَاڪࣷومْ؞ 
\v 2 وَايࣹ سَمَ ڪَاسُ خَالِسْ بࣷوبࣹي، يࣹبَلْ ڪࣷ ڪِ گࣴنْ دِ خَلࣹ ݖِ سَاڪࣷومْ، بࣷولࣹ ڪࣷ اَڪْ خَالِسُ ݒࣹݒَّمْ؞» مُ دࣹفْ لَ يُوسُفَ وَخْ؞ 
\p 
\v 3 ݖَ اࣴلّࣴگْ سَ، بَ جَنتّ بَيْ فࣹنڪّ، يِوِ نَݧُ گَا ݧَ، ݧُ سࣴفْ سࣹينِ مبَامْ، دࣹمْ؞ 
\v 4 نَڪَ لَݧُ گࣺنّ دࣴڪّ بَ، تࣹ سࣷرࣹيگُݧُ سَخْ، يُوسُفَ سَنتّ فَرَ بِيرْ ڪࣴرَمْ، نࣹ ڪࣷ:‏ «گَاوَلْ دَبْ گَا ݧَ، تࣹ بࣷو لࣹينْ دَبࣹي، وَخْ لࣹينْ نࣹ لࣹينْ:‏ ‹لُ تَخْ ݧُ جِ لࣹينْ نجࣹڪّ/نگࣷرْ، نگࣹينْ فࣹيࣹ نگࣷرࣹيدِ؟ 
\v 5 ندَخْ لِ نگࣹينْ جࣴلْ دُ سَمَ ڪَاسُ سَنگّ، بِ مُيْ نَانࣹ، رَوَتِنَ دِ ڪࣷ گِسَانࣹي؟ لُ ݧَاوْ نگࣹينْ دࣹفْ نِي!‏›» 
\p 
\v 6 مُ دَلْدِ لࣹينْ دَبْ، وَخْ لࣹينْ لࣷولُ؞ 
\v 7 ݧُ نࣹ ڪࣷ:‏ «ڪِلِفَ گِ، لࣷويْ وَخْ نِي؟ نُنْ دࣹ، سَنگّ بِ، جࣷمبّ نَنُ لࣷولُ!‏ 
\v 8 خَالِسْ بِ نُ فࣹڪّࣷونْ ݖِ سُنُ بُنْتِ سَاڪُ سَخْ، دَنࣷو اࣵنْدَاتْ اَڪْ مࣷومْ، جٗگࣹ بَ ڪَنَانْ، دࣺلّࣷوسِلْ لَ ڪࣷ، ڪࣷنْ نَنْ لَنُ مَنَ سࣵݖّࣹ سَ ڪࣴرْ سَنگّ خَالِسْ مبَا وُرُسْ؟ 
\v 9 نگَلَّ ڪِلِفَ گِ، يَايْ سُنُ سَنگّ؛ ڪࣷو ڪࣷ فࣹڪّࣹ ݖِ نُنْ رࣹڪّ، بࣷو يࣹبࣷو رࣹيَلْ، ݧِ دࣹسْ ݖِ نُنْ دࣷخࣹ فَ، دِ سَيْ جَامْ؞» 
\v 10 مُ نࣹ لࣹينْ:‏ «لِ نگࣹينْ وَخْ يࣷونْ لَ سَخْ، وَايࣹ نَ ڪِ مَ ڪࣷ فࣹڪّࣹ دࣷݝّ دِ سَمَ جَامْ، سُ ڪࣷ دࣹفࣹي ݧِ ݖِ دࣹسْ وࣵݖّ؞» 
\p 
\v 11 ݧُ گَاوْ نَگْ، وࣵݖّࣹ سࣹينِ سَاڪُ ݖِ سُوفْ، ڪُ نࣹڪّ اُبِّ سَاڪࣷومْ؞ 
\v 12 مَ نگَيْ سࣹيتْ، تࣵمْبَلࣹي ݖَ تَاوْ بَ، بَ ݖَ ݖَاتْ مَ، دࣷورَ فࣹڪّ ڪَاسْ بَ ݖَ سَاڪُ بࣹݧَمِنْ؞ 
\v 13 بَ لࣷولُ اَمࣹي دَݧࣷو تࣷرࣷخْ، بَ خࣷتِّ سࣹينِ يࣺرࣹ، ڪُ نࣹڪّ سࣴفَاتْ مبَامَمْ، ݧُ دࣹلُّ ݖَ دࣴڪّ بَ؞ 
\s1 يُدَ تِنُلْ نَ بࣹݧَمِنْ ݖَ يُوسُفَ 
\p 
\v 14 يُدَ اَڪِ دࣷومِ بَايَمْ نَگْ دࣺلْسِ ڪࣴرْ يُوسُفَ، فࣹڪّ دࣹمَگُلْ؞ ݧُ دَلْدِ نࣹ نࣴرࣴمْ، دࣴݒّ سࣹينْ جࣴ فِ سُوفْ؞ 
\v 15 يُوسُفَ نࣹ لࣹينْ:‏ «لِ نگࣹينْ دࣹفْ نَگْ؟ خَنَا خَمُلࣹينْ نࣹ نِتْ ڪُ مࣹلْ نِ مَنْ دَيْ گِسَانࣹ؟» 
\v 16 يُدَ نࣹ:‏ «سَنگّ بِ، لُ نُيْ وَخَتِ؟ لُ نُ مَنَ لَيْ، بَ سࣹتَلْ سُنُ بࣷݒّ؟ يࣵلاَّ نُ فࣹيݧَلْ، سَنگّ بِ؞ نَنُ بࣷڪّ نُنْ ݧࣺݒّ دِ سَيْ جَامْ، يࣹمْ ݖِ ڪࣹݒّ اَڪْ ڪِ ݧُ فࣹڪّ ڪَاسْ بِ ݖِ لࣷخࣷومْ؞» 
\v 17 مُ نࣹ لࣹينْ:‏ «جࣷمبّ نَا لࣷولُ؞ ڪِ ݧُ فࣹڪّ ڪَاسْ بِ ݖِ لࣷخࣷومْ مࣷويْ دࣷونْ سَمَ جَامْ؛ ݧِ ݖِ دࣹسْ دࣹلُّ ݖَ سࣹينْ بَايْ ݖِ جࣵمّ؞» 
\p 
\v 18 يُدَ جࣹگࣹسِ نࣹ ڪࣷ:‏ «نگَلَّ سَنگّ بِ، مَ ݧࣹمࣹ لاَ دِيسْ لࣹنّ رࣹڪّ، تࣹ سَ خࣷلْ بَݧَ تࣵنگّ ݖِ مَنْ، دࣷونْتࣹ يَاڪْ فِرْعَوْنَا تࣷلّࣷو؞ 
\v 19 سَنگّ بِ، دَنگَ نࣷو لاَجࣷونْ نࣹ نُ:‏ ‹ندَخْ اَمْ نگࣹينْ بَايْ وَلَّ رَڪّ؟› 
\v 20 بَ مُ ڪࣷ دࣹفࣹي نُ نࣹ لَ:‏ ‹اَمْ نَنُ بَايْ بُ مࣵگَّتْ؞ سُنُ رَڪّ، جِ مُ جُرْ تࣹ فࣹڪّ ڪࣷ دِ مࣵگَّتْ نَگْ، مࣷو ݖِ گࣴنْ دِ ندَوْ؞ مَگَمْ دَفَ دࣹي، مُ دࣹسْ مࣷومْ دࣷݝّ ݖِ ندࣹيَمْ، بَايَمْ سࣷݒّ ڪࣷ لࣷولْ؞› 
\v 21 نگَ وَخࣷونْ نُ نࣹ نُ:‏ ‹اِنْدِلْ-لࣹينْ مَ ڪࣷ، نگِرْ مَ گِسَلْ ڪࣷ سَمَ بࣷݒّ؞› 
\v 22 ݖِ ڪَوْ لࣷولُ، سَنگّ بِ، نُ وَخْ لَ نࣹ:‏ ‹خَلࣹ بُ گٗورْ بِ مَنُلَ تࣵگّࣷوڪْ بَايَمْ؞ بُ تࣵگّࣷو اَڪْ مࣷومْ، ڪࣷنْ بَايَمْ دِنَ دࣹي؞› 
\v 23 نگَ وَخْ نُ نࣹ نُ:‏ ‹بُ سࣹينْ رَڪّ اࣵنْدُلْ اَڪْ يࣹينْ، دُنگࣹينْ جࣵڪَّارْلࣷوڪْ مَنْ؞› 
\v 24 بࣷوبَ لَنُ دࣹمْ ݖَ سُنُ بَايْ بَ لَيْ سِيَارࣹ، دَلْدِ ڪࣷيْ جࣷتَّلِ سَيْ ڪࣵدُّ؞ 
\p 
\v 25 «بَ نُ دࣹمࣹي بَ مُ يࣵگّ، سُنُ بَايْ نࣹ:‏ ‹دࣹلُّلࣹينْ، جࣴنْدَلِ نُ تُوتِ دُندّ؞› 
\v 26 تࣹيوُلْ نُ نࣹ:‏ ‹دُنُ مَنَ دࣹمْ تࣹ سُنُ رَڪّ اࣵنْدُلْ اَڪْ نُنْ، ندَخْتࣹ بُ نُ اࣵنْدُلْ اَڪْ مࣷومْ، دُنُ گِسْ ڪِلِفَ گَ؞› 
\v 27 سُنُ بَايْ بَ لَيْ سِيَارࣹ، نࣹ نُ:‏ ‹خَمْ نگࣹينْ نࣹ دَمَا اَمُلْ اَڪْ سَمَ سࣷخْنَ لُ دُلْ ݧَارِ دࣷومْ؞ 
\v 28 ڪࣹنّ ڪِ دࣹمْ، وَݖّ مَ، مَ نࣹ مࣷومْ ڪَيْ، اَوْ رَبُ اࣵلَّ ڪࣷ دَگَّتࣹ!‏ گِسَاتُمَ ڪࣷ بَ تࣹيْ جِي؞ 
\v 29 تࣹ بُ نگࣹينْ مَ فِ جࣴلَلࣹي ڪِي اِتَمْ، بَ مُسِبَ دَبْ ڪࣷ، دِنگࣹينْ مَ يٗبّࣹ نَقَرْ وُ مَيْ جࣵݒّ، بَ ڪࣹرَ مَيْ اࣵندّ اَڪْ سَمَ بِجَّاوْ، تࣵبِّ نجَنِيوْ؞› 
\p 
\v 30 «لࣺيگِ نَگْ، بُ مَ ݧِبّࣹي ݖَ سَمَ بَايْ بَ لَيْ سِيَارࣹ، تࣹ اࣵنْدُنࣷوڪْ خَلࣹ بِي مُيْ نࣷيّࣹي، 
\v 31 بُ گِسُلْ خَلࣹ بُ گٗورْ بِ اࣵندّ اَڪْ نُنْ ݧِبِّسِ—آ!‏ ڪࣷنْ دࣹ دِنَ دࣹي، تࣹ دِنَنُ يٗبّࣹ سُنُ بَايْ نَقَرْ، وُ ڪࣷيْ تࣷݒّ، بَ ڪࣹرَ مُيْ اࣵندّ اَڪْ بِجَّاوَمْ، تࣵبِّ نجَنِيوْ؞ 
\v 32 گَنَّاوْ لࣷولُ اِتْ خَسࣷونْ نَا دِگࣹ سَمَ بَڪَّنْ، ندَخْ دَمَا وَخࣷونْ نࣹ:‏ ‹بُ مَ لَ ڪࣷ دࣺلّࣷوسِلُلْ، مَا ڪࣷيْ گࣵلّࣷو بَ ڪࣹرَ مَيْ دࣹي؞› 
\v 33 ڪࣷنْ نگَلَّ سَنگّ بِ، بࣵيِّ مَ مَنْ مَ دࣹسْ فِ دِ سَ جَامْ، وُوتُ خَلࣹ بِ، تࣹ مࣷومْ مُ دࣹلُّ اࣵندّ اَڪِ مَگَمْ ݧِبِّ؞ 
\v 34 ندَخْ خَوْمَ نَنْ لاَيْ دࣹلّࣷو ݖَ سَمَ بَايْ تࣹ اࣵنْدُمَ اَڪْ خَلࣹ بِ؞ يࣵلَّ بُمَ فࣹڪّࣹ نجࣹڪَّرْ، لِ ݖِيْ دَلْ سَمَ بَايْ!‏» 
\c 45 
\s1 يُوسُفَ خࣵمِّڪُ نَ اَيْ مَگَمْ 
\p 
\v 1 بَ لࣷولُ اَمࣹي يُوسُفَ مَنَتُلَ تࣺيࣹ بࣷݒَّمْ، تࣹ سُرْگَامْ يࣺݒَّ نگَ تࣹيوْ؞ مُ دَلْدِ اࣵدُّ نࣹ:‏ «خِدِّلࣹينْ مَ، يࣹينْ ݧࣺݒّ!‏» ݧࣺݒّ دࣹمْ، بَ بࣹنّ جَامْبُرْ نࣹڪُّ فَ، بَ يُوسُفَ دِ خࣵمِّڪُ اَيْ بࣷڪَّمْ؞ 
\v 2 مُ نࣹ يِڪّࣺتْ، جࣷويْ جࣷويْ يُ مࣹتِّ، وَا مِسْرَ دِ ݖَ دࣺگّ، بَ ݖَ ڪࣴرْ فِرْعَوْنَ سَخْ؞ 
\p 
\v 3 يُوسُفَ نَگْ نࣹ مَگَمْ يَ:‏ «مَنْ مِي مَايْ يُوسُفَ!‏ مبَا سَمَ بَايَ نگِ دُندّ؟» مَگَمْ يَ نَگْ مَنُݧُ ڪࣷو تࣷنْتُ، ندَخْ بࣷوبَ نجࣵقَرࣹ جࣵݒّ نَ لࣹينْ؞ 
\v 4 يُوسُفَ دࣹلُّ نࣹ اَيْ مَگَمْ:‏ «جࣹگࣹݧْسِلࣹينْ؞» ݧُ جࣹگࣹݧْسِ؞ مُ نࣹ لࣹينْ:‏ «مَنْ مَايْ يُوسُفَ، سࣹينْ رَڪّ، جِ نگࣹينْ جَايࣷونْ، ݧُ اِنْدِ مَ مِسْرَ؞ 
\v 5 وَايࣹ بُلࣹينْ جَاخْلࣹ تࣹيْ، مبَا نگࣹينْ دِ سِڪّ سࣹينْ بࣷݒّ ندَخْ لِ نگࣹينْ مَ جَايْ، ݧُ اِنْدِ مَ فِ؞ رَوَلࣹ اَيْ بَڪَّنْ مࣷو تَخْ يࣵلَّ يࣹبَلْ مَ فِ، مَ جِيتُسِ لࣹينْ؞ 
\v 6 ݧَارِ اَتَ نگِي خِيفْ بَا نگِ ݖِ رࣺيوْ مِ، تࣹ فِي اَڪْ جُرٗومِ اَتْ ݖِ ڪَنَمْ، ڪࣹنّ دُ بࣹيْ، ڪࣹنّ دُ گٗوبْ؞ 
\v 7 يࣵلَّ دَ مَا يࣹبَلْ، مَ جِيتُسِ لࣹينْ، بَ رَوَلࣹ سࣹينْ بَڪَّنْ، دِڪّࣹ لࣹينْ خࣹتَّلْ گُ مَگْ، بَ سࣹينْ اَسْڪَنْ بَݧَ فࣹيْ؞ 
\v 8 ڪࣷنْ نَگْ دُ يࣹينَ مَ يࣹبَلْ فِي، وَايࣹ يࣵلاَّ؞ تࣹ مࣷو مَ جَگْلࣹيلْ، مَ دࣷونْ ݖࣴسْلاَيَلْ فِرْعَوْنَ، مࣹلْ نِ بَايْ ݖِ مࣷومْ، جِيتࣹ ڪࣴرَمْ گࣺݒّ، بࣷولࣹ ݖِ يِلِفْ مبࣷولࣹمْ رࣺيوُمْ مِسْرَ؞ 
\p 
\v 9 «گَاوْلࣹينْ دࣹلُّ ݖِ سَمَ بَايْ تࣹ نࣹ ڪࣷ:‏ ‹سَ دࣷومْ يُوسُفَ نࣹي نَ:‏ يࣵلَّ فَلْ نَ مَ ڪِلِفَگْ مِسْرَ گࣺݒّ؛ ݧࣴوَلْ فِ مَنْ، نُ مُ گࣴنَ گَاوࣹ؞ 
\v 10 سُ ڪࣷ دࣹفࣹي نگَ دࣴڪّسِ دِيوَانُ گࣷسࣹنْ، نࣹڪّ ݖِ سَمَ وࣹتْ، يَاڪْ سَيْ دࣷومْ اَڪْ سَيْ سࣴتْ اَڪْ سَيْ گࣵتّ اَڪْ سَيْ گࣺتّ اَڪْ مبࣷولࣹمْ لࣷو مࣷومْ، 
\v 11 ندَخْتࣹ دࣹسْ نَ جُرٗومِ اَتِ خِيفْ؞ وَايࣹ دِنَا لَ فِ يࣷرࣹ، بَ دࣷو ݧࣵڪّ دَرَ، يَاڪْ سَ وَا ڪࣴرْ اَڪْ مبࣷولࣹمْ لُ بࣷڪّ ݖِ يَوْ؞› 
\v 12 يࣹينَ گِسَلْ سࣹينْ بࣷݒّ، يࣹينْ اَڪْ سَمَ رَڪّ بࣹݧَمِنْ، نࣹ مَنْ يُوسُفَ مِي، مَايْ وَخْ اَڪْ يࣹينْ؞ 
\v 13 نࣹتَّلِلࣹينْ سَمَ بَايْ ندَمْ لِ مَ اَمْ ݖِ مِسْرَ اَڪْ لِ نگࣹينْ گِسْ لࣺݒّ، تࣹ نگࣹينْ اِنْدِ سَمَ بَايْ، نُ مُ گࣴنَ گَاوࣹ؞» 
\v 14 مُ لَخَسُ بࣹݧَمِنْ رَڪَّمْ، دَلْدِ جࣷويْ، بࣹݧَمِنْ اِتْ لَخَسُ ڪࣷ، جࣷويْ؞ 
\v 15 مَگَمْ ݧَ اِتَمْ، مُ فٗونْ لࣹينْ تࣹيْ جࣷويْ؞ بࣷوبَ لَ مَگِ يُوسُفَ يَ دࣷورَ وَخْ اَڪْ مࣷومْ؞ 
\s1 فِرْعَوْنَ وࣷو نَ يَعْقُوبَ مِسْرَ 
\p 
\v 16 بَ خِبَارْ بَ اࣵگّࣹي ڪࣴرْ فِرْعَوْنَ، ݧُ نَانْ مَگِ يُوسُفَ ݧࣴوْ نَݧُ، دࣷونࣷونْ نَ لُ نࣹيخْ فِرْعَوْنَ، مࣷومْ اَڪِ دَگَمْ؞ 
\v 17 فِرْعَوْنَ نࣹ يُوسُفَ:‏ «وَخَلْ سَيْ مَگْ، نࣹ لࣹينْ:‏ ‹نِ نگࣹينْ دِ دࣹفْ مࣷويْ نِي:‏ سࣴفْلࣹينْ سࣹينِ مبَامْ تࣹ دࣹمْ رࣺيوُ ڪَنَانْ، 
\v 18 جࣴلِ سࣹينْ بَايْ اَڪْ سࣹينِ نجَبࣷوتْ، نگࣹينْ ݧࣴوْ فِ سَمَ وࣹتْ؞ دِنَا لࣹينْ جࣷخْ سُوفْ سِ گࣴنْ ݖِ رࣺيوُمْ مِسْرَ، نگࣹينْ دِ لࣹڪّ لِ فِ گࣴنَ دُوفْ؞›» 
\v 19 فِرْعَوْنَ دࣹلُّ نࣹ يُوسُفَ:‏ «اَمْ نگَ ندِگَلْ اِتَمْ ݖِ وَخْ لࣹينْ نࣹ لࣹينْ:‏ ‹نِ نگࣹينْ ڪࣷيْ دࣹفࣹ نِي لَ:‏ دَنگࣹينْ دِ جࣴلࣹ اَيْ وَتِيرْ ݖِ رࣺيوْ مِ، دࣹمْ يࣹبْ ݖِ سࣹينِ دࣷومْ اَڪْ سࣹينِ سࣷخْنَ، تࣹ اࣵندّ اَڪْ سࣹينْ بَايْ، نگࣹينْ ݧࣴوْ؞ 
\v 20 تࣹ بُلࣹينْ رࣺݖُّ اَلَلْ جِ نگࣹينْ دِ بࣵيِّ سࣹينْ گَنَّاوْ، ندَخْ لِ گࣴنْ ݖِ رࣺيوُمْ مِسْرَ يࣹينَ ڪࣷيْ مࣷومْ؞›» 
\p 
\v 21 بَ لࣷولُ اَمࣹي دࣷومِ إِسْرَاءِيلْ دࣹفْ نࣷونَ؞ يُوسُفَ جࣷخْ لࣹينْ اَيْ وَتِيرْ ݖِ ندِگَلُ فِرْعَوْنَ، اَڪْ لُ ݧُ لࣹڪّ ݖَ يࣷونْ وَ، 
\v 22 مَيَالࣹ لࣹينْ ڪُ نࣹ مبُبّ مُ رَفࣹتْ؞ وَايࣹ بࣹݧَمِنْ مࣷومْ، ݧࣹتِّ تࣺيمࣺيرِ دࣷگِ خَالِسْ لَ ڪࣷ مَيْ، تࣹگَلْ ڪࣷ ݖَ جُرٗومِ مبُبّ يُ رَفࣹتْ؞ 
\v 23 بَايَمْ نَگْ، مُ يٗبَّنْتࣹ ڪࣷ فُڪِّ مبَامْ يُ گٗورْ يُ سࣴفْ لَيْ تࣵنّࣺيفْ ݖَ مِسْرَ، اَڪْ فُڪِّ مبَامْ يُ جِگࣺينْ يُ سࣴفْ ݒࣹݒّ اَڪْ مبُرُ، تࣹگَلْ ڪࣷ ݖَ لُ مُ دُنْدࣹ ݖَ يࣷونْ وَ، بُيْ ݧࣴوْ؞ 
\v 24 گَنَّاوْ لࣷولُ مُ يِوِ اَيْ مَگَمْ نࣹ لࣹينْ:‏ «نگَلَّ بُلࣹينْ خُلࣷو ݖِ يࣷونْ وِ؞» ݧُ دَلْدِ دࣹمْ؞ 
\p 
\v 25 بࣷوبَ لَݧُ بࣵيِّڪࣷو مِسْرَ، دࣹلُّ رࣺيوُ ڪَنَانْ ݖَ سࣹينْ بَايْ يَعْقُوبَ؞ 
\v 26 ݧُ وَخْ ڪࣷ نࣹ ڪࣷ:‏ «ندࣹڪࣹتࣹ يُوسُفَا نگِ دُندّ!‏ تࣹ سَخْ مࣷويْ ڪِلِفَگْ رࣺيوُمْ مِسْرَ گࣺݒّ؞» بَ يَعْقُوبَ دࣺگّࣹي لࣷولُ، يَرَمَمْ دَفَ دࣹي گࣷيّ ݖَ سَا سَ، ندَخْتࣹ گࣴمُ لࣹينْ؞ 
\v 27 وَايࣹ بَ ݧُ نࣹتَّلࣹي سࣹينْ بَايْ يَعْقُوبَ لِ يُوسُفَ وَخْ لࣺݒّ، تࣹ مُ گِسْ وَتِيرْ، يِ يُوسُفَ يٗنّࣹي، نگِرْ جࣴلْسِ ڪࣷ، ݖَ لَ خࣹلَمْ دࣺلْسِ؞ 
\v 28 إِسْرَاءِيلْ دَلْدِ نࣹ:‏ «مࣷومْ ڪَيْ نَ دُندّ رࣹڪّ!‏ سَمَ دࣷومْ يُوسُفَا نگِ دُندّ؞ مَنْ ڪَيْ دِنَا دࣹمْ بَ گِسْ ڪࣷ، بَلَ مَ فࣹي جٗگࣹ؞» 
\c 46 
\s1 يَعْقُوبَ دࣹمْ نَ مِسْرَ 
\p 
\v 1 إِسْرَاءِيلْ نَگْ دࣹمْ، يٗبَّالࣹ مبࣷولࣹمْ لُ بࣷڪّ ݖِ مࣷومْ؞ بَ مُ اَگْسࣹي بࣹيرْسࣹبَ، دَفَ سَرْخَلْ يࣵلَّيْ بَايَمْ إِسْحَاقَ؞ 
\v 2 يࣵلَّ وَخْ اَڪْ إِسْرَاءِيلْ فࣷوفَ ݖَ گُدِّ ݖِ بِيرْ گࣺنتّ نࣹ ڪࣷ:‏ «يَعْقُوبَ، يَعْقُوبَ!‏» إِسْرَاءِيلْ نࣹ ڪࣷ:‏ «نَامْ؞» 
\v 3 يࣵلَّ نࣹ ڪࣷ:‏ «مَنْ مَايْ يࣵلَّ، دِ سَ يࣵلَّيْ بَايْ؞ بُلْ رَگَلَ دࣹمْ مِسْرَ، ندَخْتࣹ خࣹيتْ وُ رࣺيْ لاَ فَيْ سࣷسࣹ ݖِ يَوْ؞ 
\v 4 مَنْ ݖِ سَمَ بࣷݒّ مَايْ اࣵندّ اَڪْ يَوْ مِسْرَ، تࣹ نَ لَ وٗورْ نࣹ دِنَا لَ دࣺلّࣷوسِ، تࣹ اِتْ يُوسُفَ مࣷو لَيْ دࣷگَّلِ؞» 
\p 
\v 5 بَ لࣷولُ اَمࣹي يَعْقُوبَ جٗگࣹ بࣹيرْسࣹبَ؛ دࣷومِ إِسْرَاءِيلْ بࣷولࣹ سࣹينْ بَايْ اَڪْ سࣹينِ دࣷومْ اَڪْ سࣹينِ سࣷخْنَ، يࣹبْ لࣹينْ ݖِ وَتِيرْ، يِ فِرْعَوْنَ يٗنّࣹي وࣷونْ، نگِرْ يٗبُّ لࣹينْ؞ 
\v 6 ݧَ نگَ جِيتَلْ سࣹينِ جُرْ، دَلْدِ يٗبَّالࣹ سࣹينْ اَلَلْ، جَ ݧُ اَمࣹ رࣺيوُ ڪَنَانْ؞ نࣷونُ لَ يَعْقُوبَ دࣹمࣹ مِسْرَ اࣵندّ اَڪْ نجَبࣷوتَمْ گࣺݒّ، 
\v 7 يٗبَّالࣹ دࣷومَمْ يُ گٗورْ يَ اَڪْ سࣴتَمْ يُ گٗورْ يَ اَڪْ دࣷومَمْ يُ جِگࣺينْ يَ اِتْ، ݧࣷوڪْ سࣴتَمْ يُ جِگࣺينْ يَ، اَڪْ مبࣷولࣹمْ ݧَ اَسْڪَنࣷو ݖَ مࣷومْ؞ 
\s1 ݧِي ݧࣷويْ نجَبࣷوتُ يَعْقُوبَ گِ ݧࣴوْ مِسْرَ 
\p 
\v 8 وَا ڪࣴرْ إِسْرَاءِيلْ، يِ ݧࣴوْ مِسْرَ تࣹ دِ يَعْقُوبَ اَڪِ دࣷومَمْ، سࣹينِ تُرَ دِ:‏ 
\p رُبࣹنْ، تَاوُبْ يَعْقُوبَ؞ 
\v 9 دࣷومِ رُبࣹنْ يُ گٗورْ دِ اࣹنࣷگْ اَڪْ ݒَلُ اَڪْ اࣹسْرࣷنْ اَڪْ ڪَرْمِ؞ 
\v 10 دࣷومِ سِمࣹيࣷنْ يُ گٗورْ دِ يࣹمُوࣹلْ اَڪْ يَمِنْ اَڪْ اࣷوࣵدّ اَڪْ يَڪِنْ اَڪْ ݖࣷوَرْ اَڪْ سَوُلْ، مِ ندࣹيَمْ دِ ڪَنَانࣹينْ؞ 
\v 11 دࣷومِ لࣹوِ يُ گٗورْ دِ گࣹرْسࣷنْ، ڪࣹيَتْ اَڪْ مࣹرَرِ؞ 
\v 12 دࣷومِ يُدَ يُ گٗورْ دِ اࣹرْ اَڪْ اࣷنَنْ اَڪْ سࣹلَ اَڪْ ݒࣹرࣹسْ اَڪْ سࣹرَ، تࣹ اࣹرْ اَڪْ اࣷنَنْ فَاتُ ݖَ رࣺيوُ ڪَنَانْ؞ دࣷومِ ݒࣹرࣹسْ يُ گٗورْ دِ اࣹسْرࣷنْ اَڪْ اَمُلْ؞ 
\v 13 دࣷومِ اِسَاڪَرْ يُ گٗورْ دِ تࣷلَ اَڪْ ݒُوَ اَڪْ يَسُبْ اَڪْ سِمْرࣷنْ؞ 
\v 14 دࣷومِ سَبُلࣷنْ يُ گٗورْ دِ سࣹرࣹدّ، اࣹلࣷنْ اَڪْ يَلࣹيلْ؞ 
\v 15 گٗورْ ݧࣷوݧࣷو خࣹيتࣷو ݖِ لࣹيَ، تࣹ اَسْڪَنࣷو ݖِ يَعْقُوبَ ݖَ ݒَدَنْ اَرَمْ، گَنَّاوْ دِينَ مِيْ دࣷومَمْ جُ جِگࣺينْ؞ بࣷو بࣷولࣹي دࣷومَمْ يࣺݒّ، گٗورْ اَڪْ جِگࣺينْ، ݧُيْ فَنْوࣹيرْ اَڪْ ݧࣹتّ؞ 
\p 
\v 16 دࣷومِ گࣵدّ يُ گٗورْ ݧࣷو دِ ݖࣹفࣷنْ اَڪْ اَگِ اَڪْ سُنِ اَڪْ اࣹسْبࣷنْ اَڪْ اࣹرِ اَڪْ اَرࣷدِ اَڪْ اَرࣹلِ؞ 
\v 17 دࣷومِ اَسࣹرْ يُ گٗورْ دِ اِمْنَ اَڪْ يِسْوَ اَڪْ اِسْوِ اَڪْ بࣹرْيَ، سࣹرَ دِ سࣹينْ جِگࣺينْ؞ دࣷومِ بࣹرْيَ يُ گٗورْ دِ اࣹبࣹرْ اَڪْ مَلْڪِيࣹلْ؞ 
\v 18 گٗورْ ݧࣷوݧࣷو خࣹيتࣷو ݖِ سِلْݒَ، مِ لَبَنْ مَيْ لࣹيَ، دࣷومَمْ جُ جِگࣺينْ، تࣹ ݧُ اَسْڪَنࣷو ݖِ يَعْقُوبَ، ݧُيْ فُڪِّ بَڪَّنْ اَڪْ جُرٗومْ بࣹنّ؞ 
\p 
\v 19 دࣷومْ يُ گٗورْ يِ رَسࣹلْ، سࣷخْنَسْ يَعْقُوبَ، اَمْ نَگْ ݧࣷو دِ يُوسُفَ اَڪْ بࣹݧَمِنْ؞ 
\v 20 يُوسُفَ اِتَمْ اَمْ مَنَسࣹ اَڪْ اࣹفْرَيِمْ ݖَ رࣺيوُمْ مِسْرَ، سࣹينْ يَايْ دِ اَسْنَتْ دࣷومُ ݒࣷتِفࣹرَ، مَيْ نجِيتُ دِينࣹ ݖَ دࣴڪّ بَ ݧُ نَانْ اࣷنْ؞ 
\v 21 دࣷومِ بࣹݧَمِنْ يُ گٗورْ ݧࣷو دِ بࣹلَ اَڪْ بࣹڪࣹرْ اَڪْ اَسْبࣹلْ اَڪْ گࣹرَ اَڪْ نَامَنْ اَڪْ اࣹيِ اَڪْ رࣷسْ اَڪْ مُݒِّمْ اَڪْ اُݒِّمْ اَڪْ اࣵردّ؞ 
\v 22 گٗورْ ݧࣷوݧࣷو خࣹيتࣷو ݖِ رَسࣹلْ، تࣹ اَسْڪَنࣷو ݖِ يَعْقُوبَ، ݧࣺݒّ دِ فُڪِّ بَڪَّنْ اَڪْ ݧࣹينتّ؞ 
\p 
\v 23 دࣷومُ دَنْ جُ گٗورْ دِ اُسِمْ؞ 
\v 24 دࣷومِ نࣹفْتَلِ يُ گٗورْ دِ يࣵݖّࣹيلْ اَڪْ گُنِّ اَڪْ يࣹݖّࣹرْ اَڪْ سِلࣹمْ؞ 
\v 25 گٗورْ ݧࣷوݧࣷو خࣹيتࣷو ݖِ بِلاَ، مِ لَبَنْ مَيْ دࣷومَمْ رَسࣹلْ، تࣹ ݧُ اَسْڪَنࣷو ݖِ يَعْقُوبَ، ݧࣷومْ ݧࣺݒّ دِ جُرٗومْ ݧَارِ بَڪَّنْ؞ 
\p 
\v 26 مبࣷولࣹمْ ݧِ اࣵندّ اَڪْ يَعْقُوبَ، ݧࣴوْ مِسْرَ، مُيْ ݧِ مُ گِيرْ، تࣹ لِمَالࣹيسُلْ سࣷخْنَيْ دࣷومِ يَعْقُوبَ يَ، تࣷلُّ نَݧُ ݖِ جُرٗومْ بࣹنّ فُڪِّ بَڪَّنْ اَڪْ جُرٗومْ بࣹنّ؞ 
\v 27 دࣷومِ يُوسُفَ يُ گٗورْ، يَ مُ اَمْ مِسْرَ، تࣷلُّ ݖِ ݧَارْ؞ ڪࣷنْ مبࣷولࣹمْ ݧَ دࣹمْ مِسْرَ تࣹ دِ وَا ڪࣴرْ يَعْقُوبَ، تࣷلُّ نَݧُ ݖِ جُرٗومْ ݧَارْ فُڪّ؞ 
\s1 يَعْقُوبَ گِسْ نَ يُوسُفَ 
\p 
\v 28 يَعْقُوبَ دَفَ يࣹبَلْ يُدَ، مُ اࣵندّ اَڪْ يُوسُفَ، جِيتُجِ ڪࣷ دِيوَانُ گࣷسࣹنْ، مُ فࣹڪِّ لࣹينْ فَ؞ ݧُ دَلْدِ اَگْسِ گࣷسࣹنْ؞ 
\v 29 يُوسُفَ نَگْ وَاجَلْ وَرُوَايَمْ، دَجࣹجِ اَڪْ بَايَمْ إِسْرَاءِيلْ ݖَ گࣷسࣹنْ؞ بَ يُوسُفَ اࣵگّࣹي بَ ݖَ مࣷومْ، دَ ڪࣷو لَخَسُ، نࣹ ݧࣵݒّ ݖِ ڪَوَمْ، جࣷويْ لُ يࣵگّ؞ 
\v 30 إِسْرَاءِيلْ نࣹ يُوسُفَ:‏ «لࣺيگِ دࣹ، بُ مَ يࣹبࣷو دࣹي، گَنَّاوْ گِسَاتْ نَا لَ، نگَيْ دُندّ؞» 
\p 
\v 31 بَ مُ ڪࣷ دࣹفࣹي يُوسُفَ وَخْ اَڪْ دࣷومِ بَايَمْ يَ اَڪْ وَا ڪࣴرْ بَايَمْ نࣹ لࣹينْ:‏ «مَا نگِ دࣹلُّ يࣺگَلِ فِرْعَوْنَ نࣹ ڪࣷ:‏ ‹سَمَيْ بࣷڪّ اَڪْ سَمَ وَا ڪࣴرْ بَايْ، ݧَ نࣹڪّࣷونْ ݖَ رࣺيوُ ڪَنَانْ، ݧࣴوْ نَݧُ فِ مَنْ؞ 
\v 32 دَفَ دِ سࣹينِ گٗورْ اَيْ سࣵمّ لَݧُ، اَگْ جُرْ لَݧُ مَسَ يَرْ، تࣹ اِنْدَالࣹ نَݧُ سࣹينْ جُرْ گُ گࣵتّ اَڪْ گُ گُدّ اَڪْ مبࣷولࣹمْ لُ ݧُ مࣷومْ؞› 
\v 33 ڪࣷنْ بُ لࣹينْ فِرْعَوْنَ وࣷويࣹي، نࣹ لࣹينْ:‏ 
\v 34 ‹لَنْ مࣷويْ سࣹينْ لِگّࣺييْ؟› نگࣹينْ نࣹ ڪࣷ:‏ ‹نُنْ دࣹ سَنگّ بِ، اَگْ جُرْ لَنُ مَسَ يَرْ، بَ نُيْ گࣷنࣹ بَ تࣹيْ، تࣹ نࣷونُ لَ ڪࣷ سُنُيْ مَامْ دَانْ دࣹفࣹ؞› سُ بࣷوبَا، نگࣹينْ مَنَ فࣺيتࣹوࣷو دِيوَانُ گࣷسࣹنْ، ندَخْتࣹ وَا مِسْرَ دَݧُيْ خࣷفْ سࣵمّ؞» 
\c 47 
\s1 يُوسُفَ نُيࣷلࣹ نَ اَيْ بࣷڪَّمْ فِرْعَوْنَ 
\p 
\v 1 يُوسُفَ دَا دࣹمْ ݖَ فِرْعَوْنَ، وَخْ ڪࣷ نࣹ ڪࣷ:‏ «سَمَ بَايْ اَڪْ سَمَيْ بࣷڪّ، جٗگࣹ نَݧُ ڪَنَانْ، اࣵندّ اَڪْ سࣹينْ جُرْ گُ گࣵتّ اَڪْ گُ گُدّ اَڪْ مبࣷولࣹمْ لُ ݧُ مࣷومْ؞ ݧَ نگَ لࣺيگِ ݖَ دِيوَانُ گࣷسࣹنْ؞» 
\v 2 فࣹڪّ نَ يُوسُفَ تࣵنّ جُرٗومْ ݖِيْ دࣷومِ بَايَمْ؞ مُ نُيࣷلࣹ لࣹينْ اَڪْ فِرْعَوْنَ؞ 
\v 3 فِرْعَوْنَ لاَجْ دࣷومِ بَايْ يَ، نࣹ لࣹينْ:‏ «لَنْ مࣷويْ سࣹينْ لِگّࣺييْ؟» ݧُ نࣹ ڪࣷ:‏ «نُنْ دࣹ سَنگّ بِ، اَيْ سࣵمّ لَنُ نَڪَ جࣹڪّ ݖَ سُنُيْ مَامْ بَ تࣹيْ؞» 
\v 4 ݧُ تࣹگْ ݖَ نࣹ ڪࣷ:‏ «دَنࣷو ݧࣴوْ نگِرْ دَلْ ݖِ رࣺيوْ مِ، ندَخْتࣹ اَمَلَتُنُ سُنُ جُرْ ݒَرْلُ، تࣹ خِيفْ بِ مࣹتِّ نَ ݖَ رࣺيوُ ڪَنَانْ؞ مࣷو تَخْ سَنگّ بِ، نُ دِ لَ ݧَانْ، نگَ مَيْ نُ، نُ دَلْ فࣷوفَ ݖَ دِيوَانُ گࣷسࣹنْ؞» 
\v 5 فِرْعَوْنَ وَخْ اَڪْ يُوسُفَ نࣹ ڪࣷ:‏ «گَنَّاوْ سَ بَايْ اَڪْ سَيْ بࣷڪّ ݧࣴوْ نَݧُ فِ يَوْ، 
\v 6 رࣺيوُمْ مِسْرَا نگِي ݖِ سَ ڪَنَمْ؞ سࣹيتَلْ فِ گࣴنْ ݖِ رࣺيوْ مِ، نگَ جࣷخْ سَ بَايْ اَڪْ سَيْ بࣷڪّ، ݧُ سَنݖّ؞ بࣵيِّ لࣹينْ، ݧُ سَنݖّ گࣷسࣹنْ، تࣹ بُ ݖِ اَمࣹي ݧُ خَرࣹݧْ ݖِ ݧࣷومْ، نگَ دࣺنڪّ لࣹينْ سَمَيْ گࣺتّ؞» 
\p 
\v 7 گَنَّاوْ لࣷولُ يُوسُفَ اࣵندّ اَڪْ بَايَمْ بَ فَ فِرْعَوْنَ، نُيࣷلࣹ ڪࣷ اَڪْ مࣷومْ؞ يَعْقُوبَ نُيُ فِرْعَوْنَ؞ 
\v 8 فِرْعَوْنَ لاَجْ يَعْقُوبَ نࣹ ڪࣷ:‏ «آ، گٗورْ گِ، خَنَا وَرْ نگَا دࣷونْ مَگْ دࣹ!‏» 
\v 9 يَعْقُوبَ وَخْ فِرْعَوْنَ نࣹ ڪࣷ:‏ «سَمَيْ اَتِ مࣵنگَانْ، بَ مَ گَنࣹي اࣵدِّنَ بَ تࣹيْ دࣹ، مُ نگِ تࣷلُّ ݖِ تࣺيمࣺيرْ اَڪْ فَنْوࣹيرْ (130)، مُيْ اَتْ يُ گࣵتّ تࣹ نَقَرِ، تࣹ اِتْ دࣹمُمَ بَيْ تࣷلّࣷو اَيْ اَتْ اَڪْ سَمَيْ مَامْ، بَ ݧُيْ مࣵنگَانْ ݖِ اࣵدِّنَ؞» 
\v 10 بَ مُ ڪࣷ دࣹفࣹي يَعْقُوبَ ݧَانَلْ فِرْعَوْنَ، بࣵيِّڪࣷو فَ، دَلْدِ دࣹمْ؞ 
\p 
\v 11 يُوسُفَ نَگْ دَلَلْ بَايَمْ اَڪِ بࣷڪَّمْ، دࣷگَلْ لࣹينْ سُوفْ سَ گࣴنْ ݖَ رࣺيوُمْ مِسْرَ ݖَ دِيوَانُ رَمْسࣹسْ، نِ ڪࣷ ڪࣷ فِرْعَوْنَ سَنْتࣹ وࣷونْ؞ 
\v 12 بَ لࣷولُ اَمࣹي يُوسُفَ دِ دُنْدَلْ بَايَمْ اَڪِ بࣷڪَّمْ، اَڪْ مبࣷولࣹمْ وَا ڪࣴرْ بَايَمْ، بࣷولࣹ ݖَ ݧَ بࣷوتُ ݖَ ݧࣷومْ؞ 
\s1 لُ جࣴمْ ݖِ سَيْتُبْ يُوسُفَ ݖَ خِيفْ بَ 
\p 
\v 13 اَبْ دُندّ اَمُلࣷونْ فࣹنّ ݖَ رࣺيوْ مَ مࣺݒّ، ندَخْ خِيفْ بُ مࣹتِّ لࣷولْ؞ وَا رࣺيوُمْ مِسْرَ اَڪْ رࣺيوُ ڪَنَانْ جࣹيخْ تࣵڪّ ندَخْ خِيفْ بَ؞ 
\v 14 يُوسُفَ نَگْ دَجَلࣹي ݖَ ݒࣹݒّ، مَ مُ جَايْ وَا مِسْرَ اَڪْ وَا ڪَنَانْ، مبࣷولࣹمْ خَالِسُ ݧَارِ رࣺيوْ يَ، يٗبُّ نَگْ خَالِسْ بَ ڪࣴرْ فِرْعَوْنَ؞ 
\v 15 بَ ݧُ دࣹمࣹي، بَ خَالِسْ اَمَتُلْ ݖَ مِسْرَ اَڪْ ݖَ ڪَنَانْ، وَا مِسْرَ گࣺݒّ ݧࣴوْ فَ يُوسُفَ نࣹ ڪࣷ:‏ «جࣷخْ نُ اَبْ دُندّ ڪَيْ!‏ مبَا دُ دَنگَ نُيْ سࣹيتَانْ، نُيْ دࣹي؟ ندَخْ خَالِسْ اَمَتُلْ؞» 
\v 16 يُوسُفَ نࣹ لࣹينْ:‏ «اِنْدِلࣹينْ سࣹينِ جُرْ، مَ وࣹݖِّ لࣹينْ ڪࣷ دُندّ، ندࣹگَمْ اَمَتُلࣹينْ خَالِسْ؞» 
\v 17 گَنَّاوْ لࣷولُ ݧُ اِنْدِلْ يُوسُفَ سࣹينِ جُرْ، يُوسُفَ جࣷخْ لࣹينْ ڪࣷ ݒࣹݒّ، وࣹݖِّ لࣹينْ ڪࣷ سࣹينِ فَسْ اَڪْ سࣹينِ گࣺتِّ جُرْ گُ گࣵتّ اَڪْ گُ گُدّ اَڪْ سࣹينِ مبَامْ؞ اَتْ مࣷومَ جࣷخْ نَ لࣹينْ اَبْ دُندّ، مُ وࣹݖِّ سࣹينْ گࣺتّ گࣺݒّ؞ 
\v 18 بَ اَتْ مَ جࣹيخࣹي، ݧُ ݧࣴوَاتْ ݖَ مࣷومْ ݖَ دࣺوࣺنْ سَ نࣹ ڪࣷ:‏ «سَنگّ بِ، دُنُ لَ نࣴبّ نࣹ اَمَتُنُ دَرَ، ندَخْ خَالِسْ بِ جࣹيخْ نَ، تࣹ جُرْ گَا نگِ ݖِ يَوْ، دَرَ نࣹڪَّتُ فِ لُ نُ لَ مَنَ جࣷخْ لُ مࣷيْ سُنُيْ جࣴمّ اَڪْ سُنُيْ تࣷولْ؞ 
\v 19 مبَا دُ دَنگَ نُيْ سࣹيتَانْ، نُ بࣷڪّ سࣵنڪُ ݖِ سَ ڪَنَمْ، نࣷوڪْ سُنُ سُوفْ؟ نگَلَّ بࣷولࣹ نُ جࣴنْدࣹ اَبْ دُندّ، نُنْ اَڪْ سُنُيْ سُوفْ؞ سُ ڪࣷ دࣹفࣹي نُيْ مࣷومࣹيلِ فِرْعَوْنَ، نُنْ اَڪْ سُنُيْ سُوفْ؞ تࣹ نگَ جࣷخْ نُ ݒࣹݒّ مُ نُ دُنْدࣹ، لُ ڪࣷ مࣷيْ ڪَتْ نُنْ دِنَنُ دࣹي، سُوفْ سِ اِتْ دِنَ بࣷويْ؞» 
\p 
\v 20 يُوسُفَ نَگْ جࣴنْدَلْ فِرْعَوْنَ سُوفَسْ مِسْرَ گࣺݒّ، نگِرْ وَا مِسْرَ يَ جَايْ ڪُ ݖِ نࣹڪّ سَ تࣷولْ ندَخْ خِيفْ، بَ لࣹينْ جِيتَلْ، بَ فِرْعَوْنَ مُجّ مࣷومْ سُوفْ سِ؞ 
\v 21 وَا رࣺيوْ مَ ݧࣷومْ، يُوسُفَ دَ لࣹينَ دࣹفْ اَيْ جَامْ ݖَ مِسْرَ، گِي وࣹتْ بَ گَا؞ 
\v 22 بࣵيِّوُلْ لُ مࣷيْ سُوفُ نجِيتِ دِينࣹ يَ، ندَخْ فِرْعَوْنَ جࣷتࣷونْ نَ لࣹينَ دࣷگَلْ اَيْ ݖࣺرْ، جَگْلࣹيلْ لࣹينْ؞ مࣷو تَخْ جَايُݧُ سࣹينِ سُوفْ؞ 
\p 
\v 23 يُوسُفَ نࣹ وَا رࣺيوْ مَ:‏ «لࣺيگِ گَنَّاوْ جࣴندّ نَا لࣹينْ، بَ فِرْعَوْنَ مࣷومْ لࣹينْ، يࣹينْ اَڪْ سࣹينِ سُوفْ، جِوࣷو نگِي، دࣹمْلࣹينْ جِيِ؞ 
\v 24 بُ نُ اࣵگّࣹي ݖِ نگٗوبْ، جُرٗومْ يُ نگࣹينْ اَمْ دِنگࣹينْ ݖِ جࣷخْ فِرْعَوْنَ بࣹنّ، تࣹ فࣺيتࣹوࣷو ݧࣹينْتِ ݖࣺرْ يِ دࣹسْ؞ سُ ڪࣷ دࣹفࣹي نگࣹينْ گࣺنّࣹ ݖِ جِوُيْ تࣷولْ يِ، لِ ݖِ دࣹسْ نگࣹينْ دُنْدࣹ، يࣹينْ اَڪْ سࣹينْ وَا ڪࣴرْ اَڪْ سࣹينِ دࣷومْ؞» 
\v 25 ݧُ نࣹ ڪࣷ:‏ «سَنگّ بِ، رَوَلࣹ نگَ نُ!‏ تࣹ گَنَّاوْ لاَيࣹ نگَ نُ بِيرْ، نَنگُ نَنࣷو دࣷونْ جَامِ فِرْعَوْنَ؞» 
\v 26 نࣷونُ لَ يُوسُفَ تࣴرَلࣹ لࣷولَ، دࣹفْ ڪࣷ دࣷگَلُ يࣷونْ ݖَ سُوفُ مِسْرَ، تࣹ لࣷولࣷويْ وࣺيْ بَ تࣹيْ جِي، جُرٗومِ ݖࣺرِ مࣹݧّࣹيفْ مُ نࣹ، فِرَوْنَايْ مࣷومْ بࣹنّ بَ؞ وَايࣹ سُوفِ نجِيتِ دِينࣹ يَ ݖَ بࣷڪُّلْ، فِرْعَوْنَ اَمُ ݖَ دَرَ؞ 
\s1 لُ جࣴمْ ݖِ اَتِ يَعْقُوبَ يُ مُجّ يَ 
\p 
\v 27 \w بࣵنِّ إِسْرَاءِيلْ|بࣵنِّ إِسْرَاءِيلْ:‏\w* سَنݖّ نَݧُ رࣺيوُمْ مِسْرَ ݖَ دِيوَانُ گࣷسࣹنْ؞ اَمْ نَݧُ فَ اَلَلْ، گِيرْ فَ، بَ يࣷڪُّ لࣷولْ؞ 
\p 
\v 28 يَعْقُوبَ نَگْ نࣹڪّ نَ فُڪِّ اَتْ اَڪْ جُرٗومْ ݧَارْ ݖَ رࣺيوُمْ مِسْرَ، اَيْ اَتَمْ يࣺݒّ تࣷلُّ ݖِ تࣺيمࣺيرْ اَڪْ ݧࣹينتّ فُڪّ اَڪْ جُرٗومْ ݧَارْ (147)؞ 
\v 29 بَ نگَ خَمࣹي نࣹ اࣵݒُّ إِسْرَاءِيلَ نگَيْ بࣴگَّ مَتْ، دَفَ وࣷولُ دࣷومَمْ يُوسُفَ نࣹ ڪࣷ:‏ «نگَلَّ وَايْ دُگَلَلْ سَ لࣷخࣷ، مُ رࣷنْ سَمَ لُݒّ\f + \fr 47‏.29 \fk دُگَلْ لࣷخࣷ ݖِ رࣷنْ لُݒّ \ft مࣷويْ لِ بࣵنِّ إِسْرَاءِيلْ دَانْ دࣷگَلࣹ نگِݧْ؞\f*، مُيْ نگِݧْ ݖِ يَوْ نࣹ دِنگَ جࣴفْلَنْتࣹيڪْ مَنْ ݖِ نگࣷرْ اَڪْ وࣷرْمَ:‏ رِڪّ، بُ مَ دࣹنݖّ مِسْرَ؞ 
\v 30 بࣺسْ بُ مَ فࣹڪِّجࣹي سَمَيْ مَامْ، نَنگَ مَ جࣴلࣹ مِسْرَ، دࣹنݖِ مَ ݖَ سࣹينْ خُنْتِمْ بࣵمّࣹيلْ؞» يُوسُفَ نࣹ ڪࣷ:‏ «دِنَا لَ دࣹفَلْ لِ نگَ وَخْ؞» 
\v 31 مُ نࣹ ڪࣷ:‏ «گِݧَلْ مَ ڪࣷ؞» يُوسُفَ گِݧْ ڪࣷ، إِسْرَاءِيلْ دࣷورَ اَمْ جࣵمّ، دَلْدِ وࣺيرُ ݖَ بࣷݒّ لَلْ بَ؞ 
\c 48 
\s1 إِسْرَاءِيلْ ݧَانَلْ نَ اࣹفْرَيِمْ اَڪْ مَنَسࣹ 
\p 
\v 1 بَ لࣷولُ وࣺيࣹي ݧُ نࣹ يُوسُفَ بَايَمْ دَفَ تَوَتْ، مُ اࣵندّ اَڪْ ݧَارِ دࣷومَمْ مَنَسࣹ اَڪْ اࣹفْرَيِمْ، سࣹيتِ ڪࣷ؞ 
\v 2 بَ ݧُ يࣺگَلࣹي يَعْقُوبَ نࣹ دࣷومَمْ يُوسُفَا ڪࣷيْ سࣹيتْسِ، إِسْرَاءِيلْ دَفَ دࣴگࣴرْلُ، تࣷوگْ ݖَ لَلْ بَ؞ 
\p 
\v 3 يَعْقُوبَ نࣹ يُوسُفَ:‏ «يࣵلَّ بُورْ بِ فࣹيݧُ وࣷونْ نَ مَ ݖَ لُسْ ݖَ رࣺيوُ ڪَنَانْ، بَرْڪࣹيلْ مَ، 
\v 4 تࣹ وَخْ نَ مَ نࣹ مَ:‏ ‹دِنَا لَ گِيرَلْ، فُلَنْدِ لَ، دࣹفْ لَ نگَ سࣷسْ مبࣷولࣷومْ خࣹيتْ، تࣹ رࣺيوْ مِي لاَيْ مَيْ ݧِ اَسْڪَنࣷو ݖِ يَوْ، ݧُ مࣷومْ ڪࣷ فࣵوّ؞› 
\v 5 لࣺيگِ نَگْ سَ ݧَارِ دࣷومْ يِ نگَ اَمْ مِسْرَ، لاَتَ مَ دِ لَ فࣹڪّسِ مِسْرَ، مَا لࣹينْ سࣺدّࣷو؞ مَايْ سࣺدّࣷو اࣹفْرَيِمْ اَڪْ مَنَسࣹ، ݧُيْ سَمَيْ دࣷومْ، نِ مَ جُرࣹ رُبࣹنْ اَڪْ سِمࣹيࣷنْ؞ 
\v 6 وَايࣹ دࣷومْ يِ نگَ اَمْ سࣹينْ گَنَّاوْ يَا لࣹينْ دِ فࣺيتࣹوࣷو، ݧُيْ وُيࣷو سࣹينْ تُرِ مَگْ ݖِ وࣵلُّ ندࣷنࣷ؞ 
\v 7 لِ تَخْ مَ دࣹفْ لࣷولُ مࣷويْ، بِ مَ جٗگࣹي ݒَدَنْ دِ ݧِبِّ، رَسࣹلْ دَفَ فَاتُ ݖَ يࣷونْ وَ ݖِ سَمَ ڪَنَمْ، بَ نُيْ تࣷلُّ ݖَ رࣺيوُ ڪَنَانْ، بࣷوبَ نُ نگَيْ دࣹمْ، بَيْ جُبْ اࣹفْرَتَ؞ مَ سُولْ ڪࣷ فࣷوفَ، ݖَ يࣷونُ اࣹفْرَتَ؞» اࣹفْرَتَ مࣷويْ بࣹتْلࣹيࣹمْ تࣹيْ؞ 
\p 
\v 8 ݖِ ڪَوْ لࣷولُ إِسْرَاءِيلْ گِسْ دࣷومِ يُوسُفَ يَ؞ مُ نࣹ:‏ «ݧِي ݧࣷويْ ݧَنْ؟» 
\v 9 يُوسُفَ نࣹ بَايَمْ:‏ «ݧِي ݧࣷويْ سَمَ دࣷومْ، يِ مَ يࣵلَّ جࣷخْ فِي؞» بَايَمْ نࣹ ڪࣷ:‏ «نَݧُ جࣹگࣹسِ، مَ ݧَانَلْ لࣹينْ؞» 
\v 10 بࣷوبَ بࣴتِ إِسْرَاءِيلْ دَفَ لࣴنْدࣴمْ، بَ گِسَتُلْ ندَخْ لِ مُيْ مَگْ؞ يُوسُفَ جࣹگࣹݧَلْ لࣹينْ سࣹينْ مَامْ، مُ فٗونْ لࣹينْ، تَفْ لࣹينْ ݖِ بࣷݒَّمْ؞ 
\v 11 إِسْرَاءِيلْ نَگْ نࣹ يُوسُفَ:‏ «يَاڪَارُمَ لَ وࣷونَ گِسَتِ، ندࣹڪࣹ يࣵلَّ دِنَ مَ مَيْ لُ رَوْ گِسْ لَ، ندَخْ گِسْ نَا سَيْ دࣷومْ؞» 
\p 
\v 12 ݖَ لَ لࣹينْ يُوسُفَ وࣵݖّࣹي فِ ݧُ اُوفࣷو ݖِ سࣹينْ مَامْ، دَلْدِ دࣴݒّ جࣴعࣴمْ ݖِ سُوفْ، 
\v 13 بَ نࣷݒِّ يُوسُفَ تَخَوَلْ لࣹينْ ݧࣷومْ ݧَارْ، ݧُ سࣺقْ ڪࣷ جَنࣷوڪْ إِسْرَاءِيلْ؛ لࣷخࣷلْ ندِجࣷورَمْ جࣵݒّ ݖِ اࣹفْرَيِمْ، مُ فࣺيتࣹ اَڪْ ݖࣵمّࣷݧُ إِسْرَاءِيلْ، لࣷخࣷلْ ݖࣵمّࣷݧَمْ جࣵݒّ ݖِ مَنَسࣹ، مُ فࣺيتࣹ اَڪْ ندِجࣷورُ إِسْرَاءِيلْ؞ ݧُ اࣵندّ جࣹگࣹسِ؞ 
\v 14 إِسْرَاءِيلْ نَگْ جࣵلَّوْلࣹ اَيْ لࣷخࣷومْ، تࣵلَّلْ ندِجࣷورَمْ، تࣹگْ ڪࣷ ݖَ ڪَوْ بࣷݒُّ اࣹفْرَيِمْ، مِ گࣴنْ دِ ندَوْ؛ ݖࣵمّࣷݧَمْ تࣹگࣹ ݖَ بࣷݒُّ مَنَسࣹ، دࣷونْتࣹ مࣷويْ تَاوْ؞ 
\v 15 مَ نگَيْ ݧَانَلْ يُوسُفَ تࣹ نَانْ:‏ 
\q1 «يࣵلَّ جِ سَمَيْ وَاجُرْ إِبْرَاهِيمَ اَڪْ إِسْحَاقَ تࣷݒّࣷونْ، 
\q1 مࣷومْ يࣵلَّ جِ مَ سࣵمّ، بَ مَ جُدّࣷو بَ تࣹيْ جِي، 
\q1 
\v 16 مࣷومْ مَلاَڪَ مِ مَ مُسَلْ ݖِ بࣺݒّ لࣷرَانگࣹ— 
\q1 يَلْ نَ بَرْڪࣹيلْ خَلࣹ يِ، 
\q1 بَ ݧُ سَخَلْ سَمَ تُرْ 
\q1 اَڪْ سَمَيْ تُرِ وَاجُرْ، إِبْرَاهِيمَ اَڪْ إِسْحَاقَ، 
\q1 تࣹ گِيرْ، بَ نࣹ گࣵݧّ ݖِ ڪَوْ سُوفْ؞» 
\p 
\v 17 بَ يُوسُفَ گِسࣹي نࣹ بَايَمْ ݖَ بࣷݒُّ اࣹفْرَيِمْ لَ تࣹگْ لࣷخࣷلْ ندِجࣷورَمْ، مُ نَقَرِ ڪࣷ، مُ دَلْدِ جࣵݒّ لࣷخࣷلْ بَايَمْ، بࣴگّ ڪࣷو جࣴلࣹ ݖَ بࣷݒُّ اࣹفْرَيِمْ، تࣹگْ ڪࣷ ݖَ بࣷݒُّ مَنَسࣹ؞ 
\v 18 يُوسُفَ نࣹ بَايَمْ:‏ «دࣺيتْ، بَايْ، ندَخْ ڪِي مࣷويْ تَاوْ، تࣹگَلْ سَ ندِجࣷورْ ݖِ بࣷݒَّمْ؞» 
\v 19 تࣹيوُلْ بَايَمْ لࣵنڪّ، نࣹ ڪࣷ:‏ «خَمْ نَا ڪࣷ، دࣷومْ، خَمْ نَا ڪࣷ؞ مࣷومْ اِتَمْ دِنَ دࣷونْ اَوْ خࣹيتْ تࣹيْ دࣷونْ ڪُ مࣵگّ، وَايࣹ رَڪَّمَ ڪࣷيْ سُتْ، تࣹ اَسْڪَنَمْ دِنَ لَوْ، بَ دِ اَيْ خࣹيتْ؞» 
\v 20 گَنَّاوْ لࣷولُ مُ ݧَانَلْ لࣹينْ ڪࣹرࣷوگْ نࣹ لࣹينْ:‏ «يَلْ نَ إِسْرَاءِيلْ دِ ݧَانࣹ سࣹينِ تُرْ نَانْ:‏ ‹يَلْ نَ لَ يࣵلَّ دࣹفْ نِ اࣹفْرَيِمْ اَڪْ مَنَسࣹ؞›» نࣷونُ لَ جِيتَلࣹ اࣹفْرَيِمْ، دࣷورْ ݖَا تࣹگْ مَنَسࣹ؞ 
\p 
\v 21 بَ مُ ڪࣷ دࣹفࣹي إِسْرَاءِيلْ نࣹ يُوسُفَ:‏ «لࣺيگِ مَنْ دِنَا دࣹي، وَايࣹ يࣵلَّ دِنَ اࣵندّ اَڪْ يࣹينْ، بَ دࣹلّࣷو لࣹينْ ݖَ سࣹينْ رࣺيوُ مَامْ؞ 
\v 22 مَنْ نَگْ دِنَا لَ مَيْ ݖࣺرْ بࣷويْ اࣴݒّلࣹ سَيْ دࣷومِ بَايْ، مُيْ سُوفْ سُ مَ نَنگࣷو سَمَ سَامَرْ اَڪْ سَمَ فِتّ ݖَ اَمࣷرࣹينْ ݧَ؞» 
\c 49 
\s1 يَعْقُوبَ تࣵگّࣷو نَ 
\p 
\v 1 گَنَّاوْ لࣷولُ يَعْقُوبَ وࣷو اَيْ دࣷومَمْ نࣹ لࣹينْ:‏ 
\p «بࣷڪّلࣹينْ دَجࣹ، مَ خَمَلْ لࣹينْ لِ لࣹينْ دِ دِڪَّلْ اࣴلّࣴگْ؞ 
\q1 
\v 2 دَجࣹلࣹينْ تࣹ دࣺگْلُ مَ، مَنْ يَعْقُوبَ سࣹينْ بَايْ؛ 
\q1 تࣹيوْلُلࣹينْ سࣹينْ بَايْ إِسْرَاءِيلْ؞ 
\b 
\q1 
\v 3 «رُبࣹنْ، يَوْ مِ مَ تَاوْلࣷو، 
\q1 نگَ سࣷسࣷو سَمَ دِگّ دࣷولࣹ، سَمَ ندࣷورْتࣹلْ ڪࣵتَّنْ، 
\q1 يَا جࣴڪّࣹ سُتْ مࣷوسْ ݖِ تࣹرَانگَ اَڪْ دࣷولࣹ؞ 
\q1 
\v 4 يَا تࣷوگَدِ اِتْ نِ ندࣷخْ مُيْ وَلْ-وَلِ، 
\q1 دࣷو مُجّࣹ سُتْ، 
\q1 ندࣹ يَا تࣴدّ سَ لَلُ بَايْ، 
\q1 بَ تࣹدَّدِ، ڪࣹرَ بَ نگَ ݖَ تࣴدّࣹي؞ 
\b 
\q1 
\v 5 «سِمࣹيࣷنْ اَڪْ لࣹوِ ݧࣷو دُيࣹ يࣹنࣹ، 
\q1 ݧࣷويْ نَسْ ݒࣹخࣹيْ اَيْ؞ 
\q1 
\v 6 يࣵلَّ بُ سَمَ خࣷلْ اࣵندّ ݖِ سࣹينِ ݒࣹخࣹ، 
\q1 مبَا سَمَ خࣹلْ دِ نَنگُ سࣹينِ دِيسࣷو، 
\q1 ندَخْ فُ ݧُ مࣹرࣹ، خَلْ فَا بٗومࣹ، 
\q1 تࣹ لࣵگَّلْ اَيْ يࣴڪّ لَݧُيْ فࣷوࣹ؞ 
\q1 
\v 7 مبَسْ مَ سࣹينْ خَدَرْ گُ تَرْ، 
\q1 اَڪْ سࣹينْ مࣹرْ مِ دُلْ مࣹدِّ؞ 
\q1 مَا لࣹينْ دِ وَسَارࣹ ݖِ ڪࣴرْ يَعْقُوبَ، 
\q1 تَسَارࣹ لࣹينْ ݖِ إِسْرَاءِيلْ؞ 
\b 
\q1 
\v 8 «يَوْ يُدَ، مِ سَيْ دࣷومِ بَايْ دِ تَگّࣹجِ، 
\q1 نگَيْ سࣴقِ سَ ندࣷدِّ نࣷونْ، سࣴگَلْ لࣹينْ، 
\q1 سَ دࣷومِ بَايَ لَيْ سُجّٗوتَلْ؞ 
\q1 
\v 9 يُدَ يَا دِ گَيْندࣹ گُ ندَوْ، دࣷومْ، 
\q1 دࣷورَ جٗگࣹ نِي ݖِ ݒࣵدّ، 
\q1 تࣹيْ يُوگْ اَڪَ گࣷورْ نِ گَيْندࣹگْ سِبِ؞ 
\q1 يَا دِ گَيْندࣹ گُ دࣹيسُلْ يࣹي؞ 
\q1 
\v 10 نگُورْ گِ دُ جٗگࣹ ݖِ لࣷخࣷلْ يُدَ، 
\q1 تࣹ يࣹتُ بُورْ اَيْ وࣺيࣹ سَمْݒࣹ ݖِيْ تࣵنڪَمْ، 
\q1 لِ فࣹيڪْ بࣷرࣷومْ\f + \fr 49‏.10 \ft ݒِرِمْ بَاتُ \fq بࣷرࣷومْ بِ\fq*، اَمْ نَ اَيْ وُوتࣹ-وُوتࣹ يُ بَرࣹ؞\f* دِ ݧࣴوْ، 
\q1 بَ خࣹيتْ يِ دࣺگَّلْ ڪࣷ؞ 
\q1 
\v 11 مࣷويْ يࣹيوْ مبَامَمْ ݖِگْ رࣹسࣹݧْ، 
\q1 ݖُمْبُرْ مَ فࣺيتࣹيڪْ ݖَرْ، بَ ݖَ گࣴنْ؛ 
\q1 مُيْ فٗوتࣹ اَيْ يࣺرࣹيمْ بِيݧْ، 
\q1 دِ سُمبّ مبُبَّمْ ݖِ ندࣷخُمْ رࣹسࣹݧْ؞ 
\q1 
\v 12 بࣴتْ يَا نگَيْ نࣹسْ-نࣹسِ ندَخْ بِيݧْ، 
\q1 بࣴݧْ يَ وࣹيخْ فُرّ ندَخُمْ سࣷووْ؞ 
\b 
\q1 
\v 13 «سَبُلࣷنْ اَيْ دࣴڪّࣹ تࣹفࣹسِ گࣺيجْ، 
\q1 دِ تࣹيرُبْ گَالْ يِ، 
\q1 اَمْ رࣺيوَمْ دِگَلࣷوڪْ سِدࣷنْ؞ 
\b 
\q1 
\v 14 «اِسَاڪَرْ مبَامْ نگࣷنڪّ لَ، 
\q1 مُيْ گࣷورْ دِگَّنْتࣹ ݧَارِ سࣴفْ؞ 
\q1 
\v 15 بُ گِسࣹي نِ مبَارَمْ نࣹيخࣹ، 
\q1 اَڪْ نِ رࣺيوْ مِ نَاتࣹ، 
\q1 دَيْ وَافْ، گࣵدُّ نگَاخَمْ، 
\q1 دَلْدِ فࣺيتࣹوࣷو ݖࣷونࣷبْ نجَامْ؞ 
\b 
\q1 
\v 16 «دَنْ اَيْ اࣵتّࣹجِ خࣹيتَمْ، 
\q1 نِ ڪࣷ گِيرِ إِسْرَاءِيلْ بَاخࣷو؞ 
\q1 
\v 17 وَايࣹ دَنْ اَيْ جَانْ جُ دࣷگْ اَوْ يࣷونْ، 
\q1 مبَا ݖࣺيبِ ݖِوْ ݧَلّ، 
\q1 مࣷويْ مࣵتّ تࣵنڪِ فَسْ، 
\q1 گَوَرْ جُلّࣷوتُ؞ 
\b 
\q1 
\v 18 «ݖࣺيْ اَجِ سَخْ جِ، مَا نگِ سࣺينْتُ سَ خࣹتَّلْ!‏ 
\b 
\q1 
\v 19 «گࣵدّ لَ گࣵنگࣷورْ دِ گَوْ، 
\q1 مُ تࣺقْتَلْ لࣹينْ، بَ دَانْ؞ 
\b 
\q1 
\v 20 «اَسࣹرْ اَيْ بࣷرࣷومْ دُندّ بُ دُونْ، 
\q1 مࣷويْ مَيࣹ نگࣴنࣹيلِ ݧَمِ بُورْ؞ 
\b 
\q1 
\v 21 «نࣹفْتَلࣹي دِ ڪࣺوࣺلْ گُ فࣴخْ، 
\q1 تࣹ مࣷويْ جُرْ دࣷومْ يُ تَارُ؞ 
\b 
\q1 
\v 22 «يُوسُفَايْ بࣵنقَاسُ گَرَبْ، 
\q1 گَرَبْ گُيْ مࣹݧّ، فࣹگّࣷوڪْ بࣴتُ ندࣷخْ، 
\q1 ݖَرْ يَا نگَ لَوْ، تِيمْ دِگُ تࣷولْ بَ؞ 
\q1 
\v 23 اَيْ فِتّڪَتَ ڪࣷ تࣷݝَلْ، 
\q1 دِ ڪࣷ سࣷنگّ اَڪَ فِتّ؞ 
\q1 
\v 24 تࣹيوُلْ خَلاَمْ گَ دِ وࣺيࣹ دَݝْ، 
\q1 تࣹ لَ لࣷخࣷ يَيْ دࣴگࣴرْلࣷو 
\q1 مࣷويْ لࣷخࣷيْ جࣵمْبَارْ جُ يَعْقُوبَ، 
\q1 ڪࣷوڪࣷويْ سࣵمّ بِ، دࣷجُ ݖࣴسْلاَيَلْ إِسْرَاءِيلْ، 
\q1 
\v 25 مࣷويْ سَ يࣵلَّيْ بَايْ، جِ لَيْ وَلُّ، 
\q1 مࣷويْ اَجِ مَنْ جِ لَيْ بَرْڪࣹيلࣹ 
\q1 ݖَ بَرْڪࣹيْ اَسَمَانْ يَ فَ ڪَوْ، 
\q1 اَڪْ بَرْڪࣹ يَ نࣹ لࣹوّ ݖَ سُوفْ خٗوتࣹ يَ، 
\q1 تࣹگْ ݖَ بَرْڪࣹبْ نجُرْ اَڪْ نࣵمْݒَلْ؞ 
\q1 
\v 26 سَ ݧَانِ بَايْ يَ رࣷمبّ 
\q1 خࣺيوَلِ تُندّ يَ سَخْ فࣵوّ، 
\q1 رࣷمْبَتِ نگࣴنࣹيلِ جࣵنجِ ݖࣷسَانْ يَ، 
\q1 يَلْ نَ دَلْ ݖِ بࣷݒُّ يُوسُفَ، 
\q1 ݖَ ڪَوْ ندَالْ بࣷݒَّمْ، مࣷومْ سَنگُبْ دࣷومِ بَايَمْ يَ؞ 
\b 
\q1 
\v 27 «بࣹݧَمِنْ اَيْ تِلّ گُيْ يࣹيرࣷو، 
\q1 دِ خࣴيࣹ يࣵݒّ رࣴبَّمْ، 
\q1 تࣹيْ گࣷنْلࣷو سࣺدَّلࣹ اَمْ لࣴلَمْ؞» 
\b 
\m 
\v 28 ݧࣷوݧُ ݧࣷو سࣷسْ مبࣷولࣹمْ گِيرِ إِسْرَاءِيلْ، ݧُ تࣷلُّ ݖِ فُڪّ اَڪْ ݧَارْ، تࣹ لࣷولُ لَ لࣹينْ سࣹينْ بَايْ وَخْ، بَ مُ لࣹينْ دِ تࣵگُّ؞ ڪُ ݖِ نࣹڪّ مُ تࣵگّࣷو ڪࣷ ڪࣵدُّيْ تࣵگَّتࣷو، يَ وَرْ ݖَ مࣷومْ؞ 
\s1 يَعْقُوبَ نࣹلَوْ نَ 
\p 
\v 29 گَنَّاوْ لࣷولُ دَ لࣹينَ دࣺنڪّ نࣹ لࣹينْ:‏ «مَا نگِ وَاجَ فࣹڪِّ سَمَيْ مَامْ؛ دࣹنݖّلࣹينْ مَ فَ سَمَيْ مَامْ ݖَ خُنْتِمْ بࣵمّࣹيلْ بَ ݖَ تࣷولُبْ اࣹفْرࣷنْ، وَا اࣹتّ بَ؞ 
\v 30 مࣷويْ خُنْتِمْ بࣵمّࣹيلْ بَ ݖَ بِيرْ تࣷولْ بَ ݖَ مَگْݒࣹلَ، تࣹ جࣵڪَّارْلࣷو اَڪْ مَمْرࣹ ݖَ رࣺيوُ ڪَنَانْ، دِ تࣷولْ، بَ إِبْرَاهِيمَ جࣴنْدࣷونْ ݖَ اࣹفْرࣷنْ، وَا اࣹتّ بَ، نگِرْ دࣹفْ ڪࣷ بࣵمّࣹيلْ؞ 
\v 31 فࣷوفَ لَݧُ دࣹنݖّ إِبْرَاهِيمَ اَڪْ سࣷخْنَامْ سَارَتَ، تࣹ فࣷوفَ لَݧُ دࣹنݖّ إِسْحَاقَ اَڪْ سࣷخْنَامْ رࣹبࣹڪَ، تࣹ فَ لاَ دࣹنݖّ لࣹيَ اِتْ؞ 
\v 32 تࣷولْ بَ اَڪْ خُنْتِمْ بࣵمّࣹيلْ بَ ݖَ نࣹڪّ، ݧُ نگَ ڪࣷ جࣴنْدࣹ ݖَ وَا اࣹتّ ݧَ؞» 
\p 
\v 33 نَڪَ لَ يَعْقُوبَ دࣺنڪُ دࣷومَمْ يُ گٗورْ يَ نࣷونَ، دَلْدِ دࣹلّࣷو اَيْ تࣵنڪَمْ ݖَ لَلْ بَ، بَڪَّنْ بَ رࣷتْ، مُ فࣹڪِّ اَيْ مَامَمْ؞ 
\c 50 
\s1 يُوسُفَ رࣷبْ نَ يَعْقُوبَ رࣺيوُ ڪَنَانْ 
\p 
\v 1 بَ مُ ڪࣷ دࣹفࣹي يُوسُفَ دَانُ ݖِ ڪَوْ بَايَمْ؞ مَ نگَيْ جࣷويْ تࣹ دِ ڪࣷ فٗونْ؞ 
\v 2 بَ لࣷولُ وࣹيسࣷو يُوسُفَ جࣷخْ اَيْ فَجْڪَتَمْ ندِگَلْ، ݧُ وَاجَلْ بَايَمْ؞ فَجْڪَتْ يَ وَاجَلْ إِسْرَاءِيلْ\f + \fr 50‏.2 \ft فَجْڪَتِ وَا مِسْرَ، ندࣵبّ لَݧُ دَانْ وَاجَلࣹ نࣺيوْ، بَ دُ يࣵقُ؞\f*؞ 
\v 3 وَاجْ مَ اَمْ نَ ݧࣹينتّ فُڪِّ فَنْ، ندَخْتࣹ لࣷولࣷويْ وَاجَلْ بُ مَتْ سࣴڪّ ݖِبْ نࣺيوْ؞ وَا مِسْرَ نَگْ دࣴجَلْ ڪࣷ جُرٗومْ ݧَارْ فُڪِّ فَنْ؞ 
\p 
\v 4 بَ دࣴجْ بَ وࣹيسࣷو، يُوسُفَ دَفَ وَخْ اَڪْ وَا ڪࣴرْ فِرْعَوْنَ، ݧَانْ لࣹينْ ݧُ دِمْبَلِ ڪࣷ، وَخَلْ ڪࣷ فِرْعَوْنَ نࣹ ڪࣷ، 
\v 5 بَايَمْ دَ نࣹ وࣷونْ، مُ نگِ وَاجَ دࣹي، وَايࣹ بࣵمّࣹيلْ بَ مُ يࣹتَّلࣷونْ بࣷݒَّمْ ݖَ خُنْتِ مَ ݖَ رࣺيوُ ڪَنَانْ، نَ ڪࣷ گِݧَلْ نࣹ دِنَ ڪࣷ دࣹنݖّ فࣷوفَ؞ مُ نࣹ ڪࣷنْ، نَ ڪࣷ فِرْعَوْنَ مَيْ، مُ رࣷبِ بَايَمْ تࣹ دࣺلْسِ؞ 
\v 6 فِرْعَوْنَ مَيْ ڪࣷ، مُ رࣷبِ بَايَمْ، نَ مُ ڪࣷ ڪࣷ گِݧْلࣷو وࣷونْ؞ 
\p 
\v 7 يُوسُفَا نگَيْ دࣹمْ رࣷبِ بَايَمْ، مࣷومْ اَڪْ مبࣷولࣹمْ جَوْرِݧِ فِرْعَوْنَ اَڪْ مَگِ ڪࣴرَمْ اَڪْ مبࣷولࣹمْ ڪࣵنگَمِ مِسْرَ؞ 
\v 8 ݧَ نگَ اࣵندّ اَڪْ وَا ڪࣴرْ يُوسُفَ گࣺݒّ اَڪْ اَيْ دࣷومِ بَايَمْ اَڪْ وَا ڪࣴرْ بَايَمْ، بࣵيِّوُݧُ دِيوَانُ گࣷسࣹنْ لُ مࣷيْ خَلࣹ يَ اَڪْ گࣵتّ يَ اَڪْ جُرْ گُ گُدّ گَ، 
\v 9 اَيْ وَتِيرْ اَڪِ گَوَرْ تࣷݒّ ݖَ، ݧُ دࣹفْ گࣵنگࣷورْ گُ رࣺيْ؞ 
\p 
\v 10 بَ ݧُ اَگْسࣹي ݖَ دࣵگَّيْ اَتَاتْ جَ ݖَ وࣵلاَّ دࣹخُ يُرْدَنْ، دَݧُ ڪࣷو جࣷويْ جࣷويْ يُ رࣺيْ تࣹ مࣹتِّ؞ يُوسُفَ دࣴجَلْ فَ بَايَمْ دِيرُ جُرٗومْ ݧَارِ فَنْ؞ 
\v 11 وَا رࣺيوُ ڪَنَانْ، گِسْ دࣴجْ بَ ݖَ دࣵگَّيْ اَتَاتْ، نَانْ:‏ «دࣴجُ وَا مِسْرَ بِي اَڪَ رࣺيْ!‏» مࣷو تَخْ ݧُ تُدّࣹ بࣺرَبْ بࣷوبَ ݖَ وࣵلاَّ دࣹخُ يُرْدَنْ، اَبࣹلْ مِسْرَ (مُ فِرِ دࣴجُ وَا مِسْرَ)؞ 
\p 
\v 12 دࣷومِ يَعْقُوبَ نَگْ دࣹفْ لَ لࣹينْ سࣹينْ بَايْ دࣺنڪࣷونْ، 
\v 13 يٗبُّ ڪࣷ ݖَ رࣺيوُ ڪَنَانْ، دَلْدِ ڪࣷيْ رࣷبْ ݖَ خُنْتِ مَ ݖَ تࣷولُبْ مَگْݒࣹلَ، تࣹ إِبْرَاهِيمَ جࣴنْدࣷونْ ڪࣷ ݖَ اࣹفْرࣷنْ، وَا اࣹتّ بَ، نگِرْ دࣹفْ ڪࣷ بࣵمّࣹيلْ؞ مࣷويْ تࣷولْ بَ جࣵڪَّارْلࣷو اَڪْ مَمْرࣹ؞ 
\v 14 بَ يُوسُفَ دࣹنݖࣹي بَايَمْ بَ نࣷݒِّ، دَفَ دࣹلُّ مِسْرَ، مࣷومْ اَڪْ دࣷومِ بَايَمْ يَ اَڪْ مبࣷولࣹمْ، ݧَ مُ اࣵنْدَلࣷونْ ݖَ رࣷبُ بَايَمْ؞ 
\s1 مَگِ يُوسُفَ يَا نگِ جࣺگَّلُ 
\p 
\v 15 مَگِ يُوسُفَ يَ خَمْ نَݧُ نࣹ سࣹينْ بَايْ نࣹلَوْ نَ؞ ݧَ نگَيْ وَخْ ݖَ سࣹينْ بِيرْ نَانْ:‏ «وَاوْ، مبَا يُوسُفَ دࣹنݖَلُ نُ مࣹرْ، نَرْ نࣷو فࣹيْ سُنُ بࣷرْ ندَخْ لُ بࣷنْ لِ نُ ڪࣷ جِ وࣷونْ لࣺݒّ؟» 
\v 16 بࣷوبُ لَݧُ يٗبَّنْتࣹ يُوسُفَ ڪࣵدُّ يِي، دِ ڪࣷ وَخْ نࣹ ڪࣷ:‏ «سَ بَايْ دَفَ نࣷو دࣺنڪࣷونْ، بَلَ مࣷو نࣹلَوْ، نࣹ نُ:‏ 
\v 17 وَخْلࣹينْ يُوسُفَ نࣹ ڪࣷ، سَ بَايْ نࣹي:‏ ‹سَيْ مَگْ دࣹفْ نَݧُ لَ لُ بࣷنْ مࣷوسْ، وَايࣹ نگَلَّ بَالْ لࣹينْ سࣹينِ تࣷوݧْ اَڪْ اࣵقْ جِ ݧُ لَ اَمࣹيلْ؞› ڪࣷنْ رِڪّ وَايْ، بَالْ نُ اࣵقْ، ندَخْ نُنْ نࣷوڪْ سَ بَايَ بࣷڪّ جࣹنّ يࣵلَّ جُ نُيْ جَامُ؞» بَ ݧُ وَخࣹي يُوسُفَ لࣷولُ، مُ دَلْدِ جࣷويْ؞ 
\p 
\v 18 ݖِ ڪَوْ لࣷولُ مَگَمْ يَ ݧࣴوَلْ سࣹينْ بࣷݒّ بَ ݖَ مࣷومْ، سُجّٗوتَلْ ڪࣷ نࣹ ڪࣷ:‏ «سَنگّ بِ، نُ نگِ نِي، دِ لَ سِيَارࣹ؞» 
\v 19 يُوسُفَ نَگْ نࣹ لࣹينْ:‏ «بُلࣹينْ اَمْ دَرَ لُ نگࣹينْ دِ رَگَلْ؞ خَنَا مَايْ يࣵلَّ؟ 
\v 20 دࣴگّ لَ، فࣹخࣹيلْ نگࣹينْ مَ لُ بࣷنْ، وَايࣹ يࣵلاَّ ڪࣷ وَلْبَتِ، دࣹفْ ڪࣷ لُ بَاخْ، بَ دࣷگَلْ لِ اَمْ تࣹيْ جِي، مُيْ بَڪَّنْ يُ بَرࣹ يِ مُݖّ؞ 
\v 21 ڪࣷنْ نَگْ بُلࣹينْ تِيتْ، دِنَا لࣹينْ يࣷرْ، يࣹينْ اَڪْ سࣹينِ دࣷومْ؞» يࣷويُ ڪࣵدُّ لَ دَلَلࣹ سࣹينْ خࣷلْ، بَ ݧُ اَمْ جࣵمّ؞ 
\s1 يُوسُفَ نࣹلَوْ نَ 
\p 
\v 22 يُوسُفَ دࣴڪّ نَ مِسْرَ، مࣷومْ اَڪْ وَا ڪࣴرْ بَايَمْ ݧࣺݒّ، بَ تࣷلُّ ݖِ تࣺيمࣺيرِ اَتَمْ اَڪْ فُڪّ، 
\v 23 تࣹ گِسْ نَ دࣷومِ اࣹفْرَيِمْ، بَ گِسْ سࣴتِ اࣹفْرَيِمْ سَخْ؛ گِسْ نَ اِتْ دࣷومِ مَڪِرْ، مِ مَنَسࣹ دِ بَايَمْ، تࣹ مُ اُوفْ لࣹينْ بِ ݧُ جُدّࣷو، نگِرْ وࣷنࣹ نࣹ بࣷڪّ نَݧُ ݖِ اَسْڪَنَمْ؞ 
\p 
\v 24 مُ اَمْ بࣺسْ يُوسُفَ نࣹ اَيْ بࣷڪَّمْ:‏ «سَمَ وَخْتُ جࣹگࣹ نَ، وَايࣹ يࣵلَّ مࣷو لࣹينْ دِ يࣺوࣺنࣹ مࣷوسْ، بَ جࣴلࣹ لࣹينْ ݖِ رࣺيوْ مِي، يٗبُّ لࣹينْ ݖَ رࣺيوْ مَ مُ دِگࣹ وࣷونْ، بَ گِݧَلْ ڪࣷ إِبْرَاهِيمَ، إِسْحَاقَ اَڪْ يَعْقُوبَ؞» 
\v 25 بࣷوبَ لَ يُوسُفَ وَخْ دࣷومِ إِسْرَاءِيلْ، نࣹ لࣹينْ:‏ «گِݧَلْ-لࣹينْ مَ نࣹ بࣺسْ بُ لࣹينْ يࣵلَّ يࣺوࣺنࣹي، دِنگࣹينْ يٗبَّالࣹ سَمَيْ يَخْ، وَايࣹ دُنگࣹينْ مَ فِ بࣵيِّ؞» 
\p 
\v 26 گَنَّاوْ لࣷولُ يُوسُفَ نࣹلَوْ ݖِ تࣺيمࣺيرِ اَتَمْ اَڪْ فُڪّ؞ ݧُ وَاجَلْ نࣺيوْ بَ، بَ دُ يࣵقُ، دَلْدِ ڪࣷيْ يࣹبْ ݖِبْ تࣵدّ، دࣹنݖّ ڪࣷ فࣷوفَ ݖَ مِسْرَ؞ 
