\id JDG (WOL) 
\h نجِيتْ يَ 
\toc1 نجِيتْ يَ 
\toc2 نجِيتْ يَ 
\mt1 نجِيتْ يَ 
\imt اُبِّتࣹ گِ 
\ip بࣵنِّ إِسْرَاءِيلْ تࣷلّࣷونْ نَݧُ جَنتّ يُ سࣹينِ مبِرْ فَرَلْ دِ جَخَسࣷو، جَلاَّݧࣷو ندَخْ سࣹينُگْ سٗوبُ ݖِ بࣵڪَّارْ؞ ݖِ بِيرْ جَفࣹ-جَفࣹ يُ نِ مࣹلْ لَݧُ وࣷو اَيْ يࣷونِ يࣷونْ ڪࣹنّ ڪُ گٗورْ مبَا ڪُ جِگࣺينْ، نگِرْ مُ وَلُّ لࣹينْ؞ 
\ip گَنَّاوْ بَ يࣷسُوࣹ نَنگࣷو ڪَنَانْ، فُڪِّ گِيرِ إِسْرَاءِيلْ يَاڪْ ݧَارْ ݧࣷو سَنݖࣹ اَيْ ݖࣺرِ سُوفْ، گِيرْ گُ ݖِ نࣹڪّ اَڪْ وࣹتْ گَ مُ مُورْلࣷو؞ بࣷوبَ اَمُݧُ وࣷونْ بُورْ، ندَخْ يࣵلَّ ݖِ بࣷݒَّمْ مࣷو تࣷوگࣹ وࣷونْ سࣹينْ بُورْ؞ وَايࣹ لࣷولُ دَفَ لاَجࣷونْ ݧُيْ دࣺگَّلْ تࣹ تࣷݒّ يࣵلَّ، تࣹ جِڪّࣷيْ تࣷݒّ يࣵلَّ تُمُرࣵنڪࣹ وࣷونْ لࣷولْ ݖِ يࣷويُ جَنتّ؞ اَسْڪَنْ وَ دَݧࣷو گَاوࣷونَ دࣴدُّ يࣵلَّ، دِ رࣷيْ ڪࣺيفَرُگْ سࣹينْ دࣴڪَّنْدࣷو يَ ݖَ ڪَنَانْ؞ 
\ip يࣵلَّ نَگْ مبُگَلࣹ إِسْرَاءِيلْ نࣷوتَانگࣹ گُ مُيْ بࣵيِّ سࣹينِ دࣴڪَّنْدࣷو دِ لࣹينْ ڪࣷ تࣹگْ؞ سُ ڪࣷ دࣹفࣹي بࣵنِّ إِسْرَاءِيلْ تُوبْ، ݧَانْ يࣵلَّ مُ وَلُّ لࣹينْ، بَ يࣵلَّ يࣺڪَّتࣹي اَيْ يࣷونِ يࣷونْ ݖِ سࣹينْ بِيرْ، ڪِلِفَ گُ لࣹينْ دࣵقَلْ سࣹينُبْ نࣷونْ؞ ڪِلِفَ يࣷويُ لَݧُ دࣷونْ وَخْ اَيْ نجِيتْ؞ نجِيتْ يِ يࣹمُݧُ وࣷونْ ݖِ دُمَ نࣷونْ يِ، دࣵقࣹ لࣹينْ ݖَ رࣺيوْ مَ، وَايࣹ ݧࣷو دَانْ دࣺلّࣷوسِ اِتَمْ خࣷلُ اَسْڪَنْ وِ ݖِ يࣵلَّ؞ دَفَ اَمࣷونْ يࣵقُتࣹ گُيْ دࣴڪّࣹ دࣹلُّسِ ݖِ مبࣷولࣹمْ نࣹتَّلِبْ تࣺيرࣹ بِ اَڪْ مبࣷولࣹمْ نجِيتْ يَ فَ جَارْ؞ اࣷتْنِيࣹلْ، ݧࣵڪّ سِڪّ لَ دࣷورࣹ، وَايࣹ بَرࣹ نَ لࣹيسْ مَنَ سِڪّࣹ سَمْسࣷنْ مِ تࣴجْ لِمُ نجِيتْ يَ؞ تࣹ اِتْ بَرࣹ نَ اَيْ يࣷونْ يُ بࣵنِّ إِسْرَاءِيلْ تࣵگّࣷوڪْ نࣷوتَانگࣹگْ سࣹينِ دࣴڪَّنْدࣷو رࣹڪّ، دَلْدِ گَاوْ يࣷقِ ݖِ مبِرِ يࣵلَّ، بَ تَخْ ݧُيْ وَلِبَتِڪُ اَڪَ وَلْبَتِڪُوَاتْ نَ وࣷونْ؞ 
\im ݖِ تࣴنڪّ:‏ 
\ili 1‏.1‏-3‏.4 مُيْ تࣴنڪُبْ خࣹوْ-خࣹوْ يِ ݖِ يࣷويُ جَنتّ؞ 
\ili 3‏.5‏-31 لُ جࣴمْ ݖِ نجِيتْ يُ جࣴڪّ يَ:‏ اࣷتْنِيࣹلْ، اࣹوُدّ اَڪْ سَمْگَرْ؞ 
\ili 4‏.1‏-5‏.31 دࣹبࣷرَ اَڪْ بَرَگْ اَمْ نَݧُ ندَمْ؞ 
\ili 6‏.1‏-8‏.35 لُ جࣴمْ ݖِ سࣹدࣹيࣷݝْ؞ 
\ili 9‏.1‏-57 لُ جࣴمْ ݖِ اَبِمࣹلࣹگْ؞ 
\ili 10‏.1‏-12‏.15 لُ جࣴمْ ݖِ تࣷلَ اَڪْ يَيِرْ اَڪْ يࣹفْتࣹ اَڪْ اِبْسَنْ اَڪْ اࣹلࣷنْ اَڪْ اَبْدࣷنْ؞ 
\ili 13‏.1‏-16‏.31 لُ جࣴمْ ݖِ سَمْسࣷنْ؞ 
\ili 17‏.1‏-21‏.25 رࣺيوْ مِ جَلاَّݧࣷو نَ؞ 
\c 1 
\s1 بࣵنِّ إِسْرَاءِيلْ دَانْ نَ، دَانُ نَ ݖَ ڪَنَانْ 
\p 
\v 1 گَنَّاوْ بَ يࣷسُوࣹ فَاتࣷو، \w بࣵنِّ إِسْرَاءِيلْ|بࣵنِّ إِسْرَاءِيلْ:‏\w* دَݧࣷو لاَجْ اَجِ سَخْ جِ نࣹ ڪࣷ:‏ «اَنَ ݖِ نُنْ ݧِي، گَنْ گِيرْ مࣷويْ جࣴڪَّ دَجࣹجࣹيڪْ ڪَنَانࣹينْ ݧِ، نگِرْ خَرࣹيڪْ ݧࣷومْ؟» 
\v 2 اَجِ سَخْ جِ نࣹ:‏ «گِيرُگْ يُدَ مࣷويْ جࣴڪَّ دࣹمْ، تࣹ اِتْ تࣹگْ نَا رࣺيوْ مِ ݖِ سࣹينْ لࣷخࣷ؞» 
\v 3 يُدࣹينْ ݧَ نَگْ وَخْ اَڪْ سࣹينْ بࣷڪِّ ݖِمْيࣷنࣹينْ، نࣹ لࣹينْ:‏ «ݧࣴوْلࣹينْ اࣵندّ اَڪْ نُنْ ݖَ سُنُ وࣵلُّ سُوفْ، نُ خَرࣹيڪْ ڪَنَانࣹينْ ݧَ فࣷوفَ، بَ نࣷݒِّ، نُنْ اِتْ نُ اࣵندّ اَڪْ يࣹينْ ݖَ سࣹينْ وࣵلُّ سُوفْ، نَنگُجِ ڪࣷ؞» ݖِمْيࣷنࣹينْ ݧَ دَلْدِ اࣵندّ اَڪْ ݧࣷومْ؞ 
\p 
\v 4 بَ مُ ڪࣷ دࣹفࣹي يُدࣹينْ ݧَ دࣹمْ، اَجِ سَخْ جِ تࣹگْ ڪَنَانࣹينْ ݧَاڪْ ݒࣹرِسࣹينْ ݧَ ݖَ سࣹينْ لࣷخࣷ، بَ ݧُ دُمَ فُڪِّ جُنِّيْ (10000) گٗورْ ݖَ بࣹسࣹگْ؞ 
\v 5 ݖَ بࣹسࣹگْ لَݧُ فࣹڪّ بُورْ اَدࣷنِ بࣹسࣹگْ، خَرࣹيڪْ مࣷومْ؞ نࣷونُ لَݧُ دُمَا ڪَنَانࣹينْ ݧَاڪْ ݒࣹرِسࣹينْ ݧَ؞ 
\v 6 اَدࣷنِ بࣹسࣹگْ دَفَ دَوْ، ݧُ دࣵقْ ڪࣷ، بَ جࣵݒّ ڪࣷ، دَلْدِ دࣷگْ بَارَامِ دࣺيِ لࣷخࣷومْ اَڪْ يࣷيْ تࣵنڪَمْ؞ 
\v 7 ݖَ لَ اَدࣷنِ بࣹسࣹگْ نࣹ:‏ «اَخْ!‏ جُرٗومْ ݧَارْ فُڪِّ بُورْ يُ ݧُ دࣷگْ سࣹينْ بَارَامِ دࣺيِ لࣷخࣷوڪْ يࣷيْ تࣵنڪّ دࣹ، ݧࣷو دَا فࣷرَاتُ لُ وَدّࣹ سَمَ ندَبْ؛ نَ مَ دࣹفࣷونْ رࣹڪّ نَگْ نِ لَ مَ يࣵلَّ فࣹيࣹ؞» يࣹرُسَلࣹمْ لَݧُ ڪࣷ يٗبُّ، تࣹ فَ لَ دࣹيوࣹ؞ 
\p 
\v 8 بَ لࣷولُ وࣺيࣹي يُدࣹينْ ݧَ خَرࣹيڪْ يࣹرُسَلࣹمْ، نَنگُ ڪࣷ؞ ݧُ لࣹيلْ نِتْ ݧَ ݧَوْڪَيْ سَامَرْ؛ دࣴڪّ بَ، ݧُ لَڪّ ڪࣷ؞ 
\v 9 گَنَّاوْ لࣷولُ يُدࣹينْ ݧَ خَرࣹجࣹيڪْ ڪَنَانࣹينْ ݧَ دࣴڪّࣹ دِيوَانُ تُندّ يَ، اَڪْ ݧَ ݖَ نࣹگࣹوْ، اَڪْ ݧَ ݖَ سُوفُ تُندّ يَ؞ 
\p 
\v 10 بَ لࣷولُ اَمࣹي يُدࣹينْ ݧَ دَلْ ݖَ ڪَوْ ڪَنَانࣹينْ ݧَ دࣴڪّࣹ اࣹبْرࣷنْ؞ اࣹبْرࣷنْ گࣷوگُ، ڪِرْيَاتْ اَرْبَ لَ جࣴڪّࣷونَ تُدّ؞ ݖَ لَݧُ دُمَ سࣹسَيْ اَڪْ اَخِمَنْ اَڪْ تَلْمَيْ؞ 
\v 11 ݧُ جٗگࣹ فَ دَلْ ݖَ ڪَوْ وَا دࣹبِرْ؞ دࣹبِرْ گࣷوگُ، ڪِرْيَاتْ سࣹفࣹرْ لَ جࣴڪّࣷونَ تُدّ؞ 
\v 12 ڪَلࣹبْ نَگْ نࣹ:‏ «ڪِرْيَاتْ سࣹفࣹرْ گِي دࣹ، ڪُ ڪࣷ دُمَ، بَ نَنگُ ڪࣷ، سَمَ دࣷومْ اَگْسَ لاَ ڪࣷيْ مَيْ جَبَرْ؞» 
\v 13 اࣷتْنِيࣹلْ دࣷومُ ڪࣹنَسْ مِيْ رَڪُّ ڪَلࣹبْ، مࣷو نَنگُ دࣴڪّ بَ، ڪَلࣹبْ مَيْ ڪࣷ دࣷومَمْ اَگْسَ، جَبَرْ؞ 
\v 14 نَڪَ لَ اَگْسَ سࣺيْسِ ڪࣴرْ اࣷتْنِيࣹلْ، اࣷتْنِيࣹلْ سࣷݧّ ڪࣷ نگِرْ مُ ݧَانْ ڪَلࣹبْ بَايَمْ، اَبْ تࣷولْ؞ نَڪَ لَ اَگْسَ ݖࣴݒّࣷو ݖَ مبَامَمْ، ڪَلࣹبْ بَايَمْ لاَجْ ڪࣷ، نࣹ ڪࣷ:‏ «لࣷو خࣹوْلࣹ؟» 
\v 15 مُ نࣹ ڪࣷ:‏ «لࣹنّ لاَ بࣴگّ نگَ دࣹفَلْ مَ ݖِ اَوْ يِوْ؞ گَنَّاوْ يَا مَ مَيْ سُوفِ بࣴجْ-سَالُمْ؛ دَمَا بࣴگّ نگَ مَيَالࣹ مَ اَيْ دࣺيگْ؞» ڪَلࣹبْ دَلْدِ ڪࣷيْ مَيْ دࣺيگْ بَ ݧُيْ وَخْ دࣺيگُبْ ڪَوْ اَڪْ بَ ݧُيْ وَخْ دࣺيگُبْ سُوفْ؞ 
\p 
\v 16 ڪࣹنࣹينْ ݧِ اَسْڪَنࣷو ݖِ گࣷرࣷبْ مُوسَىٰ، بَايُ سࣷخْنَامْ نَگْ ݧࣷو اࣵنْدࣷونْ اَڪْ يُدࣹينْ ݧِ، ݧُ بَوࣷو يࣹرِڪࣷ، دࣴڪّ بَ ݧُيْ وَخْ دࣴڪُّبْ تࣵنْدَرْمَ يَ، دࣹمْ بَ مࣵنْدِݝُ يُدَ، ݖَ بࣴجْ-سَالُمُ اَرࣵدّ؞ ݖِ ڪَوْ لࣷولُ ݧُ سَنݖّ ݖَ بِيرْ وَا گࣷخْ بَ؞ 
\v 17 بَ لࣷولُ اَمࣹي يُدࣹينْ ݧَ اࣵندّ اَڪْ سࣹينْ بࣷڪِّ ݖِمْيࣷنࣹينْ، ݧُ دُمَجِ ڪَنَانࣹينْ ݧَ دࣴڪّࣹ ݖࣹفَتْ، فَاگَاگَلْ ڪࣷ، بَ تَخْ ݧُ مُجّ وࣷووࣹ دࣴڪّ بَ خࣷرْمَ\f + \fr 1‏.17 \fk خࣷرْمَ \ft ݖِ لࣵڪُّ اࣹبْرࣴ، نࣹيخࣷو نَاڪْ بَاتْ بِيْ تࣹڪِّ «يࣵقُتࣹ»؞\f*؞ 
\v 18 يُدࣹينْ ݧَ تࣹگْ ݖَ نَنگُ گَسَ اَڪْ لَ ڪࣷ وࣴرْ، اَڪْ اَسْڪَلࣷنْ اَڪْ لَ ڪࣷ وࣴرْ، اَڪْ اࣹڪّرࣷنْ اَڪْ لَ ڪࣷ وࣴرْ؞ 
\p 
\v 19 اَجِ سَخْ جِ مࣷو اࣵندّ اَڪْ يُدَ، بَ ݧُ نَنگُ دِيوَانُ تُندّ يَ؞ وَايࣹ نَنگُوُݧُ جࣷورْ گَ، ندَخْ وَتِيرِ خَرࣹيْ وࣹݧْ لَ وَا جࣷورْ گَ اَمࣷونْ؞ 
\v 20 بَ مُ ڪࣷ دࣹفࣹي ݧُ جࣷخْ اࣹبْرࣷنْ ڪَلࣹبْ، نَ ڪࣷ مُوسَىٰ دِگْلࣹي وࣷونْ؞ ڪَلࣹبْ مࣷو فَ دࣵقࣹ ݧࣹتِّ لࣵنگِ اَنَگࣹينْ ݧَ فَ دࣴڪّࣷونْ؞ 
\v 21 يࣹبُسࣹينْ ݧَ دࣴڪّࣷونْ يࣹرُسَلࣹمْ نَگْ، گِيرُگْ بࣹݧَمِنْ دࣵقُݧُ لࣹينْ؛ بَ تࣹيْ جِي يࣹبُسࣹينْ ݧࣹيڪْ بࣹݧَمِنࣹينْ ݧࣹي بࣷڪّ دࣴڪّ يࣹرُسَلࣹمْ؞ 
\p 
\v 22 ݖِ بِيرْ لࣷولُ وَا ڪࣴرْ يُوسُفَ اِتَمْ دَلِ ݖَ ڪَوْ بࣹتࣹلْ، اَجِ سَخْ جِ اࣵندّ اَڪْ ݧࣷومْ؞ 
\v 23 وَا ڪࣴرْ يُوسُفَ دَݧࣷو يٗنّࣹي ݧُ لࣹينْ يࣴدُّجِلْ ݖَ بࣹتࣹلْ؞ بࣹتࣹلْ گࣷوگُ لُسْ لَ جࣴڪّࣷونَ تُدّ؞ 
\v 24 بَ يࣴدُّڪَتْ يَ دࣹمࣹي، جࣹنّ وَايْ لَݧُ گِسْ، مُ گࣺنّࣹ ݖَ دࣴڪّ بَ؞ ݧُ نࣹ ڪࣷ:‏ «يَوْ، وࣷنْ نُ رࣹڪّ اَبْ جَارُڪَايْ بُ نُ دُگّࣹ ݖِ دࣴڪّ بِ، نُ لاَيࣹ لَ بِيرْ؞» 
\v 25 وَا جَ وࣷنْ لࣹينْ جَارُڪَايْ بُ ݧُ دُگّࣹ ݖَ دࣴڪّ بَ، ݧُ جࣵلّ ݖَ بِيرْ؞ بَ لࣷولُ اَمࣹي ݧُ لࣹيلْ وَا دࣴڪّ بَ ݧَوْڪَيْ سَامَرْ؞ وَا جَاڪْ نجَبࣷوتَمْ يࣺݒّ نَگْ، ݧُ بَالْ لࣹينْ؞ 
\v 26 وَا جَ، رࣺيوُمْ اࣹتّࣹينْ ݧَ لَ مُجّ تࣷخُ، بَ سَنݖّ فَ اَبْ دࣴڪّ، تُدّࣹ ڪࣷ لُسْ، مُيْ تُرُ دࣴڪّ بَ، بَ تࣹيْ جِي؞ 
\p 
\v 27 مَنَسࣹينْ ݧَ اِتْ دࣵقُݧُ وَا بࣹتْ سَنْ اَڪْ لَ ڪࣷ وࣴرْ، اَڪْ وَا تَانَگْ اَڪْ لَ ڪࣷ وࣴرْ، اَڪْ وَا دࣷرْ اَڪْ لَ ڪࣷ وࣴرْ، اَڪْ وَا يِبْلَمْ اَڪْ لَ ڪࣷ وࣴرْ، اَڪْ وَا مࣹگِدࣷ اَڪْ لَ ڪࣷ وࣴرْ؞ ڪَنَانࣹينْ ݧَا دࣷگُ، نگِرْ دࣹسْ ݖَ رࣺيوْ مَ؞ 
\v 28 بَ بࣵنِّ إِسْرَاءِيلْ دࣹمࣹي بَ گࣴنَ اَمْ دࣷولࣹ سَخْ، اَبْ لِگّࣺييُ سَݧُلْ-بَݧْ لَݧُ تࣹگْ ڪَنَانࣹينْ ݧَ، وَايࣹ دࣵقُݧُ لࣹينَ دࣵقْ، بَ ݧُ جࣹيخْ؞ 
\v 29 اࣹفْرَيْمࣹينْ ݧَ اِتَمْ دࣵقُݧُ ڪَنَانࣹينْ ݧَ دࣴڪّࣹ وࣷونْ گࣹسࣹرْ؛ ݖَ سࣹينْ بِيرْ لَ ڪَنَانࣹينْ ݧَ دࣹسْ ݖَ گࣹسࣹرْ؞ 
\p 
\v 30 ݖَبُلࣷنࣹينْ ݧَ اِتْ دࣵقُݧُ وَا ڪِتّرࣷنْ اَڪْ وَا نَيَلࣷلْ؞ ݖَ بِيرْ ݖَبُلࣷنࣹينْ ݧَ لَ ڪَنَانࣹينْ ݧࣷوݧَ دࣹسْ، وَايࣹ لِگّࣺييُ سَݧُلْ-بَݧْ لَݧُ مُجّ تࣹگࣷو؞ 
\p 
\v 31 اَسࣹرࣹينْ ݧَ اِتَمْ، دࣵقُݧُ وَا اَڪࣷ اَڪْ وَا سِدࣷنْ اَڪْ اَلَبْ اَڪْ اَگْسِبْ اَڪْ اࣹلْبَ اَڪْ اَفِگْ اَڪْ رࣹيࣷبْ؞ 
\v 32 ݖَ بِيرْ ڪَنَانࣹينِ رࣺيوْ مَ لَ اَسࣹرࣹينْ ݧَ سَنݖࣹ، ندَخْ دࣵقُݧُ لࣹينْ؞ 
\p 
\v 33 نࣹفْتَلࣹينْ ݧِ اِتْ دࣵقُݧُ وَا بࣹتْ سࣹمࣹسْ اَڪْ وَا بࣹتْ اَنَتْ؞ ݖَ بِيرْ ڪَنَانࣹينِ رࣺيوْ مَ لَݧُ سَنݖࣹ؞ وَايࣹ وَا بࣹتْ سࣹمࣹسْ اَڪْ بࣹتْ اَنَتْ، اَبْ لِگّࣺييُ سَݧُلْ-بَݧْ لَݧُ لࣹينْ مُجّ تࣹگࣷولْ؞ 
\p 
\v 34 دَنࣹينْ ݧَ نَگْ، اَمࣷرࣹينْ ݧَا لࣹينْ تَنݖّ ݖَ دِيوَانُ تُندّ يَ؛ مَيُݧُ لࣹينْ ݧُ وࣵݖّسِ ݖَ جࣷورْ گَ؞ 
\v 35 اَمࣷرࣹينْ ݧَا دࣷگُ، نگِرْ دࣹسْ ݖَ دࣴڪّ يَ ݧُيْ وَخْ اَرْ اࣹرࣹسْ اَڪْ اَيَلࣷنْ اَڪْ سَالْبِمْ؞ تࣹيوُلْ وَا ڪࣴرْ يُوسُفَ مُجّ نࣺيوَلْ اَمࣷرࣹينْ ݧَ دࣷولࣹ، بَ ݧُ مُجّࣹ لِگّࣺييُ سَݧُلْ-بَݧْ؞ 
\v 36 دِگُ اَمࣷرࣹينْ ݧَ، يࣺيگُبْ اَڪࣹرَبِمْ، ݖَ سࣹلَ، ݖَ لَ دَلࣹ وࣷونْ، جࣴمْ ڪَوْ؞ 
\c 2 
\s1 اَجِ سَخْ جِ سِڪّ نَ ݧࣷݧَمْ 
\p 
\v 1 \w مَلاَڪَمْ اَجِ سَخْ|مَلاَڪَمْ اَجِ سَخْ ج-:‏\w* جِ مࣷو بࣵيِّڪࣷو وࣷونْ گِلْگَلْ بَ بࣷڪِمْ؞ مُ وَخْ \w بࣵنِّ إِسْرَاءِيلْ|بࣵنِّ إِسْرَاءِيلْ:‏\w*، نࣹ لࣹينْ:‏ «مَا لࣹينْ گࣺنّࣹي مِسْرَ، اِنْدِ لࣹينْ ݖِ رࣺيوْ مِ مَ گِݧَلࣷونْ سࣹينِ مَامْ؞ مَ نࣹ لࣹينْ:‏ ‹دُمَ فࣹݖِّ سَمَ \w ڪٗلّࣴرࣹ|ڪٗلّࣴرࣹ گ-:‏\w* اَڪْ يࣹينْ مُڪّ؞ 
\v 2 يࣹينْ نَگْ، بُلࣹينْ فَسࣷو ڪٗلّࣴرࣹ اَڪْ وَا رࣺيوْ مِي، تࣹ سࣹينْ \w سَرْخَلُڪَايْ|سَرْخَلُڪَايْ ب-:‏\w* يِ، تࣷجْلࣹينْ ڪࣷ؞› وَايࣹ دࣺگَّلُلࣹينْ مَ؞ اَنَ لُ وَرَلْ لِي نگࣹينْ دࣹفْ؟ 
\v 3 مࣷو تَخْ اِتَمْ مَ نࣹ دُمَ لࣹينْ لࣹينْ دࣵقَلْ؞ ݧࣷويْ دࣷونْ سࣹينْ لَڪَّلْ، سࣹينْ تُورْ يࣷويُ مُجّ دِگْ فِيرْ ݖِ يࣹينْ؞» 
\v 4 بَ مَلاَڪَمْ اَجِ سَخْ جِ وَخࣹي مبࣷولࣹمْ بࣵنِّ إِسْرَاءِيلْ ڪࣵدُّ يࣷويُ، مبࣷولࣷو مࣺݒَّ نࣹ يِڪّࣺتْ جࣷويْ؞ 
\v 5 مࣷو تَخْ ݧُ وࣷووࣹ بࣺرَبْ بࣷوبُ بࣷڪِمْ (مُ فِرِ جࣷويْڪَتْ يِ)؞ ݧُ دَلْدِ فَيْ سَرْخَلَلْ اَجِ سَخْ جِ؞ 
\s1 يࣷسُوࣹ نࣹلَوْ نَ 
\p 
\v 6 گَنَّاوْ بَ يࣷسُوࣹ يِوࣹي مبࣷولࣷو مَ، \w بࣵنِّ إِسْرَاءِيلْ|بࣵنِّ إِسْرَاءِيلْ:‏\w* دࣹمْ، ڪُ نࣹڪّ ݖَ سَ وࣵلُّ سُوفْ، نگِرْ جَگࣷو رࣺيوْ مَ؞ 
\p 
\v 7 مبࣷولࣷو مَ، اَجِ سَخْ جِ لَݧُ جَامُ گِيرُ دُنْدُ يࣷسُوࣹ، اَڪْ گِيرُ دُنْدُ مَگْ ݧَ وُوتُ يࣷسُوࣹ، تࣹ گِسࣷونْ مبࣷولࣹمْ جࣴفْ جُ رࣺيْ جِ اَجِ سَخْ جِ دࣹفَلْ إِسْرَاءِيلْ؞ 
\p 
\v 8 يࣷسُوࣹ دࣷومُ نُونْ، جَامُبْ يࣵلَّ بَ نَگْ، ݖِ تࣺيمࣺيرِ اَتَمْ اَڪْ فُڪّ لَ نࣹلَوْ، 
\v 9 ݧُ دࣹنݖّ ڪࣷ ݖَ گࣷخْ بَ مُ سࣺدّࣷو، ݖَ تِمْنَتْ اࣹرࣹسْ گَ ݖَ دِيوَانُ تُنْدِ اࣹفْرَيِمْ، ݖَ بࣴجْ-گࣵنَّارُ تُنْدُ گَاسْ؞ 
\s1 اَجِ سَخْ جِ نَتُّ نَ بࣵنِّ إِسْرَاءِيلْ 
\p 
\v 10 گَنَّاوْ لࣷولُ مَاسْ گࣷوگُ گࣺݒّ نࣹلَوْ، فࣹڪِّ سࣹينِ مَامْ، تࣹ گࣹنࣹينْ مَاسْ گَ جٗگْ وُوتُ لࣹينْ دِ ݧُ اُمݒّلࣹ اَجِ سَخْ جِ، اُمݒّلࣹ اِتَمْ جࣴفْ جِ مُ دࣹفَلْ إِسْرَاءِيلْ؞ 
\v 11 بࣵنِّ إِسْرَاءِيلْ نَگْ دِ دࣹفْ لِ اَجِ سَخْ جِ ݧَاوْلُ، دِ جَامُ تُورْ يَ ݧُيْ وَخْ ٭\w بَالْ|بَالْ:‏\w*؞ 
\v 12 اَجِ سَخْ جِ سࣹينْ يࣵلَّيْ مَامْ جِ لࣹينْ گࣺنّࣹ رࣺيوُمْ مِسْرَ، لَݧُ دࣴدُّ؞ يࣹنࣹينْ يࣵلَّ، ݖَ يࣵلَّيْ خࣹيتْ يَ لࣹينْ سࣺقْ، لَݧُ تࣷݒّ، دِ لࣹينْ سُجّٗوتَلْ، بَ مࣹرْلࣷو اَجِ سَخْ جِ؞ 
\v 13 نࣷونُ لَݧُ دࣴدّࣷو اَجِ سَخْ جِ، دِ جَامُ اَيْ تُورْ يُ ݧُيْ وَخْ بَالْ اَڪْ \w اَسْتࣵرتّ|اَسْتࣵرتّ:‏\w*؞ 
\v 14 بَ لࣷولُ اَمࣹي سࣵنجُمْ اَجِ سَخْ جِ تࣵڪَّلْ إِسْرَاءِيلْ، مُ وَݖّ لࣹينْ ݖِ لࣷخࣷلْ اَيْ سࣴخࣴتࣷوڪَتْ، ݧُ سࣴخࣴتࣷو لࣹينْ؛ لَ ݖَ تࣹگُ مُ جࣺبَّلْ لࣹينْ سࣹينْ لࣷخࣷلْ نࣷونْ يِ لࣹينْ سࣺقْ، بَ مَنَتُݧࣷو تَخَوْ ݖِ سࣹينْ ڪَنَمِ نࣷونْ؞ 
\v 15 فࣺݒّ فُ ݧُ دࣹمࣹ خَرࣹ، لࣷخࣷلْ اَجِ سَخْ جِ تࣹگࣹ ݖِ سࣹينْ ڪَوْ، نگِرْ سࣹينْ لࣷرَانگࣹ، نَ ڪࣷ اَجِ سَخْ جِ وَخࣹ وࣷونْ، نࣷونُ لࣹينْ ڪࣷ اَجِ سَخْ جِ گِݧَلࣹ وࣷونْ؞ نجࣵقَرࣹ لُ رࣺيْ نَگْ دِڪَّلْ لࣹينْ؞ 
\p 
\v 16 بَ مُ ڪࣷ دࣹفࣹي اَجِ سَخْ جِ فَلَلْ لࣹينْ اَيْ نجِيتْ، ݧࣷوݧَ خࣹتَّلِ لࣹينْ ݖَ ݧَ لࣹينْ دِ سࣴخࣴتࣷو؞ 
\v 17 وَايࣹ سࣹينِ نجِيتْ اِتْ، دࣺگَّلُݧُ لࣹينْ، خَنَا ݧُيْ گࣵنݖّتࣷوڪْ\f + \fr 2‏.17 \fk گࣵنݖّتُ \ft مِسَالْ لَيْ دࣷونْ، مبࣹتࣹ جِگࣺينْ جُ نجَالࣷو، دِ فࣹݖِّ ڪٗلّࣴرࣹ گِ مُ اَمْ اَڪْ جࣴڪّࣴرَمْ؞ نࣷونَ لَ بࣵنِّ إِسْرَاءِيلْ دِ دࣹفِ، ݖِ سࣹينْ بࣷڪَّالࣹ، دِ فࣹݖِّ سࣹينْ ڪٗلّࣴرࣹ اَڪْ اَجِ سَخْ جِ؞ \f* يࣹنࣹينْ يࣵلَّ، دِ لࣹينْ سُجّٗوتَلْ؞ يࣷونْ وَ سࣹينِ مَامْ تࣷݒّࣷونْ، دِ سࣵمّ سَنْتَانࣹيْ اَجِ سَخْ جِ، مࣷومْ لَݧُ تࣹيلَ وَݖّ؞ رࣷيُݧُ سࣹينِ مَامْ؞ 
\v 18 سَا يُ لࣹينْ اَجِ سَخْ جِ فَلَلاَنْ نجِيتْ نَگْ، مࣷويْ اࣵندّ اَڪْ نجِيتْ لَ، دِ لࣹينْ مُسَلْ ݖَ سࣹينِ نࣷونْ، گِيرُ دُنْدُ نجِيتْ لَ؞ بࣷوبَ سࣹينِ اࣷنڪّ لَ لࣹينْ اَجِ سَخْ جِ ݧࣹيوَنْتࣹي وࣷونْ، ندَخْ ݧَ لࣹينْ دࣷونْ نࣷوتْ اَڪَ جࣷگَّتِ؞ 
\v 19 وَايࣹ سَا سُ نجِيتْ لَ فَاتࣷو رࣹڪّ اَسْڪَنْ وَ دࣹلُّ دِ دࣹفُگْ يࣵقُتࣹ، بَ رَوْ سࣹينِ مَامْ، ݖِ تࣷݒّ يࣹنࣹينْ يࣵلَّ، دِ لࣹينْ جَامࣷوڪَ سُجّٗوتَلْ؞ بَوُݧُ لࣹنّ ݖِ سࣹينِ جࣴفْ اَڪْ سࣹينْ جِڪّࣷيْ وࣷوْلࣹ؞ 
\p 
\v 20 بَ مُ ڪࣷ دࣹفࣹي سࣵنجُمْ اَجِ سَخْ جِ تࣵڪَّلْ إِسْرَاءِيلْ؞ مُ نࣹ:‏ «گَنَّاوْ اَسْڪَنْ وِي ݧࣷو فࣹݖِّ \w ڪٗلّࣴرࣹ|ڪٗلّࣴرࣹ گ-:‏\w* گِ مَ دࣺنڪࣷونْ سࣹينِ مَامْ، تࣹ ݧࣷو مَ دࣺگَّلُلْ، 
\v 21 مَنْ اِتْ دُ مَا لࣹينْ دِ دࣵقَلَتِلْ ݧࣹنّ ݖِ خࣹيتْ يِ فِ يࣷسُوࣹ بࣵيِّ، بَ مُ دࣹيوࣹي؛ 
\v 22 سُ ڪࣷ دࣹفࣹي، ݧࣷوݧُ لاَيْ نَتّࣷو إِسْرَاءِيلْ، بَ گِسْ ݧُ سࣵمّ يࣷونُ اَجِ سَخْ جِ، نَ ڪࣷ سࣹينِ مَامْ دَانْ سࣵمّࣹ، مبَا ݧُ ݧࣵڪّ ڪࣷو سࣵمّ؞» 
\v 23 نࣷونُ لَ فَ اَجِ سَخْ جِ بࣵيّࣹنْدࣹي خࣹيتْ يࣷويُ مُ تࣹگُلࣷونْ ݖَ لࣷخࣷلْ يࣷسُوࣹ، بَ گَاوُ لࣹينْ فَا دࣵقࣹ؞ 
\c 3 
\s1 لُ جࣴمْ ݖِ نجِيتِ بࣵنِّ إِسْرَاءِيلْ 
\p 
\v 1 خࣹيتْ يِي نَگْ لَ اَجِ سَخْ جِ بࣵيِّ ݖَ ڪَنَانْ، دِ لࣹينْ نَتّࣷو إِسْرَاءِيلْ، مبࣷولࣹمْ نِتِ \w بࣵنِّ إِسْرَاءِيلْ|بࣵنِّ إِسْرَاءِيلْ:‏\w* يَ فࣹڪّࣹوُلࣷونْ خَرࣹيْ ڪَنَانْ يَ وࣷونْ يࣺݒّ؞ 
\v 2 لَ مُ ݖَ نَمّࣷونْ رࣹڪّ مࣷويْ مَاسِ بࣵنِّ إِسْرَاءِيلْ يَ تࣹيوْ تࣹ خَمُݧُ خَرࣹ، مَنْ ݖَا جࣵنگࣹ خَرࣹ؞ 
\v 3 خࣹيتْ يࣷويُ ݧࣷو دِ يࣷيْ جُرٗومِ بُورِ فِلِسْتࣹينْ ݧَ، اَڪْ مبࣷولࣹمْ ڪَنَانࣹينْ ݧَ، اَڪْ وَا سِدࣷنْ، اَڪْ اࣹوࣹينْ ݧَ دࣴڪّࣷونْ ݖَ دِيوَانُ تُندّ يَ ݖَ لِبَݝْ، دِگَّنْتࣹ تُنْدُ بَالْ اࣹرْمࣷنْ بَ ݖَ بُنْتُ اَمَتْ؞ 
\v 4 ݧࣷوݧُ لࣹيسْ دࣷونْ نَتّࣷو إِسْرَاءِيلْ، نگِرْ سࣹيتْ ندَخْ دِنَݧُ سࣵمّ سَنْتَانࣹ يِ اَجِ سَخْ جِ دࣺنڪࣷونْ سࣹينِ مَامْ، ݖِ جࣷتَّلِبْ مُوسَىٰ؞ 
\p 
\v 5 بࣵنِّ إِسْرَاءِيلْ نَگْ دࣴڪّ ݖَ بِيرْ ڪَنَانࣹينْ ݧَ اَڪْ اࣹتّࣹينْ ݧَ اَڪْ اَمࣷرࣹينْ ݧَ اَڪْ ݒࣹرِسࣹينْ ݧَ اَڪْ اࣹوࣹينْ ݧَ اَڪْ يࣹبُسࣹينْ ݧَ؞ 
\v 6 ݖِ بِيرْ لࣷولُ بࣵنِّ إِسْرَاءِيلْ دِ جࣴلْ دࣷومِ خࣹيتْ يࣷويُ جَبَرْ، دِ لࣹينْ مَيْ جَبَرْ اِتَمْ، تࣹيْ جَامُ سࣹينِ تُورْ؞ 
\s1 يࣵلَّ جِيتَلْ نَ اࣷتْنِيࣹلْ 
\p 
\v 7 لِ اَجِ سَخْ جِ ݧَاوْلُ لَ \w بࣵنِّ إِسْرَاءِيلْ|بࣵنِّ إِسْرَاءِيلْ:‏\w* دࣷونْ دࣹفْ، فࣵتّࣹ سࣹينْ يࣵلَّ اَجِ سَخْ جِ، دِ جَامُ تُورْ يُ ݧُيْ وَخْ ٭\w بَالْ|بَالْ:‏\w* اَڪْ \w اَسࣹرَ|اَسࣹرَ:‏\w*؞ 
\v 8 بَ مُ ڪࣷ دࣹفࣹي سࣵنجُمْ اَجِ سَخْ جِ تࣵڪَّلْ إِسْرَاءِيلْ، مُ وَݖّ لࣹينْ ݖِ لࣷخࣷلْ ڪُسَنْ رِسَتَيِمْ (مُ فِرِ ݧَارِ سࣹيْتَانࣹ)، بُورُبْ اَرَمْ نَارِمْ (مُ فِرِ ݧَارِ دࣹخْ)\f + \fr 3‏.8 \fk اَرَمْ نَارِمْ \ft مࣷويْ مࣹسࣷݒࣷتَمِ بَ تࣹيْ؞\f*، بࣵنِّ إِسْرَاءِيلْ دِ سُرْگَوُ ڪُسَنْ رِسَتَيِمْ دِيرُ جُرٗومْ ݧࣹتِّ اَتْ؞ 
\v 9 بࣵنِّ إِسْرَاءِيلْ نَگْ وࣷو اَجِ سَخْ جِ وَلّ، اَجِ سَخْ جِ تَخَوَلَلْ لࣹينْ ڪُ لࣹينْ وَلُّ، مُيْ اࣷتْنِيࣹلْ دࣷومُ ڪࣹنَسْ، رَڪُّ ڪَلࣹبْ؞ 
\v 10 بَ لࣷولُ اَمࣹي نࣷووُگْ اَجِ سَخْ جِ وࣵݖّ ݖَ مࣷومْ، مُ جِيتࣹ إِسْرَاءِيلْ؞ بَ اࣷتْنِيࣹلْ خَرࣹجࣹي، اَجِ سَخْ جࣹي تࣹگْ ڪُسَنْ رِسَتَيِمْ بُورُبْ اَرَمْ ݖِ لࣷخࣷومْ، مُ دَانْ ڪࣷ؞ 
\v 11 جࣵمّ دَلْدِ اَمْ ݖَ رࣺيوْ مَ دِيرُ ݧࣹينتّ فُڪِّ اَتْ؞ گَنَّاوْ گِ اࣷتْنِيࣹلْ دࣷومُ ڪࣹنَسْ فَاتُ؞ 
\s1 يࣵلَّ جِيتَلْ نَ اࣹوُدّ 
\p 
\v 12 \w بࣵنِّ إِسْرَاءِيلْ|بࣵنِّ إِسْرَاءِيلْ:‏\w* دࣹلُّ دِ دࣹفْ لِ اَجِ سَخْ جِ ݧَاوْلُ، اَجِ سَخْ جِ دࣷولࣹيلْ اࣹگْلࣷنْ بُورُ مࣷوَبْ ݖِ ڪَوْ إِسْرَاءِيلْ، ندَخْ سࣹينْ جࣴفْ جُ اَجِ سَخْ جِ ݧَاوْلُ؞ 
\v 13 اࣹگْلࣷنْ مࣷو دَجَلࣹ اَمࣷنࣹينْ ݧَ اَڪْ اَمَلࣹگࣹينْ ݧَ، اࣵندّ اَڪْ ݧࣷومْ، دُمَجِ إِسْرَاءِيلْ، بَ نَنگُ يࣹرِڪࣷ، دࣴڪّ بَ ݧُيْ وَخْ دࣴڪُّبْ تࣵنْدَرْمَ يَ؞ 
\v 14 فُڪِّ اَتْ اَڪْ جُرٗومْ ݧࣹتّ لَ بࣵنِّ إِسْرَاءِيلْ سُرْگَوُ اࣹگْلࣷنْ بُورُ مࣷوَبْ؞ 
\p 
\v 15 بࣵنِّ إِسْرَاءِيلْ نَگْ وࣷو اَجِ سَخْ جِ وَلّ، اَجِ سَخْ جِ دࣹلُّ تَخَوَلْ لࣹينْ ڪُ لࣹينْ وَلُّ، مُيْ بࣹݧَمِنࣹينْ بُ ݧُيْ وَخْ اࣹوُدّ دࣷومُ گࣹرَ؛ وَا جُ ݖࣵمّࣷݧࣹ لَ وࣷونْ؞ بَ لࣷولُ اَمࣹي بࣵنِّ إِسْرَاءِيلْ يٗبَّنْتࣹ ڪࣷ اَبْ گَلَگْ ݖَ اࣹگْلࣷنْ بُورُ مࣷوَبْ؞ 
\v 16 اࣹوُدّ دَلْدِ سࣵڪّلُ سَامَرُبْ ݧَارِ ݧَوْڪَ بُ گُدّࣹ خَسَبْ؛ مُ تَڪّ ڪࣷ ݖَ بِيرْ مبُبَّمْ، ݖَ ڪَوْ ݒࣷوجُبْ ندِجࣷورَمْ؞ 
\v 17 ݖِ ڪَوْ لࣷولُ مُ اِنْدِلْ اࣹگْلࣷنْ بُورُ مࣷوَبْ گَلَگْ بَ؞ اࣹگْلࣷنْ نَگْ اَمْ مبُخْرِ لَ وࣷونْ؞ 
\v 18 اࣹوُدّ جࣷخࣹ گَلَگْ بَ، دَلْدِ يِوِ نِتْ ݧَ گࣵدُّ وࣷونْ گَلَگْ بَ؞ 
\v 19 مࣷومْ نَگْ، دࣹمْ نَ بَ ݖَ جࣴمِّ تُورْ يَ ݖَ وࣹتُ گِلْگَلْ، مُ وَݧِّڪࣷو ݖَ، دِڪَّاتْ نࣹ بُورْ بَ:‏ «بُورْ، مَنْ دࣹ، اَبْ يٗبَّنْتࣹبْ ݧَارࣷو لاَ لَيْ يٗتْسِ؞» اࣹگْلࣷنْ نࣹ:‏ «مِيگْ!‏» دَگْ يَ تَخَوࣷونْ ݖَ مࣷومْ يࣺݒّ گࣺنّ؞ 
\v 20 اࣹوُدّ مࣷو دِڪّ، بَ ݖَ مࣷومْ، فࣷوفَ مُ تࣷوگْ مࣷومْ دࣷݝّ، ݖَ بِيرْ نࣺيگْ، بَ ݖَ ڪَوْ تَاخُمْ فࣺيخْلُڪَايَمْ؞ مُ نࣹ ڪࣷ:‏ «يٗبَّنْتࣹبْ يࣵلَّ لاَ لَيْ يٗتْسِ؞» اࣹگْلࣷنْ جٗگࣹ ݖَ نگࣵنگُنࣹ مَ تَخَوْ، 
\v 21 اࣹوُدّ يࣷورْ لࣷخࣷلْ ݖࣵمّࣷݧَمْ، رࣷݖّࣹي سَامَرْ بَ ݖَ ݒࣷوجُبْ ندِجࣷورَمْ، دَلْدِ ڪࣷيْ بࣷجّ ݖَ ڪࣷلُّبْ اࣹگْلࣷنْ، 
\v 22 بَ ݒࣷنڪّ بَ سَخْ نُورْ تࣷݒّ ݧَوْڪَ گَ، نࣹبّࣷنْ جَ ڪࣹݒّ لࣺݒّ ݖَ بِيرْ، بَ تَخْ اࣹوُدّ رࣷݖِّوُلْ سَامَرْ بَ؞ ݖَ گَنَّاوُ اࣹگْلࣷنْ لَ ݖَتْ لَ فࣴلّࣹ؞ 
\v 23 بَ لࣷولُ اَمࣹي اࣹوُدّ تࣴجْ بُنْتِ نࣺيگْ بَاڪْ ݖَابِ، دَلْدِ جَارࣹ ݖَ گَنَّاوْ، گࣺنّ؞ 
\v 24 بَ مُ گࣺنّࣹي، دَگْ يَ دِڪّ، گِسُݧُ لُ مࣷيْ بُنْتِ نࣺيگُبْ ڪَوْ بَ تࣴجࣹ رࣵݒّ؞ ݧُ نࣹ:‏ «خَمْ نَا دَيْ دࣹمْ سُتُرْلُ ݖِ وَنَگُ بِيرْ نࣺيگُ فࣺيخْلُڪَايْ بِ؞» 
\v 25 خَارْ نَݧُ بَ خࣵدِّ، تࣹ تِجِّوُلْ بُنْتِ نࣺيگْ بَ؞ ݧُ مُجّ جࣴلْ ݖَابِ جَ تِجِّ، رࣹڪّ يࣹمْ ݖَ سࣹينْ سَنگّ بَ، مُ نࣹ لࣵنجَݝْ ݖَ سُوفْ، دࣹي؞ 
\v 26 اࣹوُدّ مࣷومْ، بَ ݧُيْ خَارْ لَ دَوْ بَ رࣴݖّ، رࣷمبّ جࣴمِّ تُورْ يَ، بَ رَوࣹجِ سࣹيِرَ؞ 
\v 27 بَ مُ اࣵگّࣹي فࣷوفَ، اَگْ لِيتْ لَ وَلࣹ ݖَ دِيوَانُ تُنْدِ اࣹفْرَيِمْ، بࣵنِّ إِسْرَاءِيلْ اࣵندّ اَڪْ مࣷومْ، وࣵݖّࣹ ݖَ تُندّ يَ، مُ جِيتُ لࣹينْ؞ 
\v 28 اࣹوُدّ نࣹ لࣹينْ:‏ «تࣷݒّلࣹينْ ݖِ مَنْ، ندَخْ اَجِ سَخْ جِ تࣹگْ نَ سࣹينِ نࣷونْ، مࣷوَبࣹينْ يِ، ݖِ سࣹينْ لࣷخࣷ؞» ݧُ تࣷݒّ ݖَ مࣷومْ، بَ آڪِمࣷوجِ جࣵلُّڪَايُ دࣹخُ يُرْدَنْ، نگِرْ ڪَرْ مࣷوَبࣹينْ ݧَ، بࣵيِّوُݧُ ڪࣹنّ مُ جࣵلّ دࣹخْ گَ؞ 
\v 29 بࣷوبَ لَݧُ رࣹيْ لُ تࣷلّࣷوڪْ فُڪِّ جُنِّيْ مࣷوَبࣹينْ، ݧࣺݒّ دِيْ ݒࣷنڪَلْ تࣹ دِ جࣵمْبَارِ خَرࣹ، ݧࣷومْ ݧࣺݒّ؛ دُ ڪࣹنّ ڪُ ݖَ رَوْ؞ 
\v 30 بࣺسُبْ ڪࣹرࣷوگْ لَ وَا مࣷوَبْ تࣵبِّ ݖِ ڪِلِفْتࣹيفُ بࣵنِّ إِسْرَاءِيلْ؞ ݖِ ڪَوْ لࣷولُ جࣵمّ اَمْ ݖَ رࣺيوْ مَ دِيرُ جُرٗومْ ݧࣹتّ فُڪِّ اَتْ؞ 
\s1 سَمْگَرْ وُوتُ نَ اࣹوُدّ ݖِ بࣷݒُّ إِسْرَاءِيلْ 
\p 
\v 31 گَنَّاوْ اࣹوُدّ، سَمْگَرْ دࣷومُ اَنَتَ اَيࣹ؞ مࣷومْ مࣷو جࣴلࣷونْ اَوْ يࣹتْ وُ ݧُيْ خَبْتَلࣹ اَيْ نَگْ، رࣹيْ ݖَ جُرٗومْ بࣹنِّ تࣺيمࣺيرِ (600) گٗورِ فِلِسْتࣹينْ؞ ڪࣷوڪُ اِتْ وَلُّ نَ إِسْرَاءِيلْ؞ 
\c 4 
\s1 لُ جࣴمْ ݖِ دࣹبࣷرَ اَڪْ بَرَگْ 
\p 
\v 1 گَنَّاوْ گِ، \w بࣵنِّ إِسْرَاءِيلْ|بࣵنِّ إِسْرَاءِيلْ:‏\w* دࣹلّࣷوتِ دِ دࣹفْ لِ اَجِ سَخْ جِ ݧَاوْلُ، فࣹڪّ اࣹوُدّ فَاتُ نَ؞ 
\v 2 اَجِ سَخْ جِ نَگْ وَݖّ لࣹينْ ݖِ لࣷخࣷلْ يَبِنْ بُورُبْ ڪَنَانْ، بَ فَلُ وࣷونْ ݖَ دࣴڪّ بَ ݧُيْ وَخْ اࣵݖّࣷرْ، تࣹ سِسࣹرَ نجِيتَلْ گࣵنگࣷورَمْ دࣴڪّࣷونْ اَرࣷسࣹتْ گࣷيِمْ؞ 
\v 3 ݖِ ڪَوْ لࣷولُ بࣵنِّ إِسْرَاءِيلْ وࣷو اَجِ سَخْ جِ وَلّ، ندَخْ يَبِنْ جُرٗومْ ݧࣹينْتِ تࣺيمࣺيرِ (900) وَتِيرِ خَرࣹ يُ وࣹݧْ لَ اَمࣷونْ؞ دِيرُ ݧَارْ فُڪِّ اَتْ لَ نࣷوتْ إِسْرَاءِيلْ نࣷوتࣹيلْ گُ مࣹتِّ؞ 
\p 
\v 4 جَنتّ يࣷويُ، دࣹبࣷرَ يࣷنࣹنتّ بُ جِگࣺينْ بَ، سࣷخْنَسْ لَݒِدࣷتْ، مࣷو دࣷونْ جِيتࣹ إِسْرَاءِيلْ؞ 
\v 5 مࣷومْ مࣷو دَانْ تࣷوگࣹ ݖَ ڪࣹرْ تࣵنْدَرْمَ گَ ݧُ دِݒّࣹي دࣹبࣷرَ، دِگَّنْتࣹ رَامَ اَڪْ بࣹتࣹلْ ݖَ دِيوَانُ تُنْدِ اࣹفْرَيِمْ؞ بࣵنِّ إِسْرَاءِيلْ نَگْ دِ فَ سࣵڪُّسِ اَبْ اࣵتّࣹيمْ؞ 
\p 
\v 6 دࣹبࣷرَ مࣷو يٗنّࣹي وࣷولُ بَرَگْ دࣷومُ اَبِنࣷوَمْ مَ دࣴڪّࣷونْ ڪࣹدࣹسْ ݖَ دِيوَانُ نࣹفْتَلِ؞ بَ مُ دِڪّࣹي، مُ وَخْ ڪࣷ، نࣹ ڪࣷ:‏ «اَجِ سَخْ جِ يࣵلَّيْ إِسْرَاءِيلْ دࣺيْ، مࣷو سَنْتَانࣹ، نࣹ نگَ دࣹمْ جࣴلِ فُڪِّ جُنِّيْ (10000) گٗورِ نࣹفْتَلࣹينْ اَڪْ ݖَبُلࣷنࣹينْ، تࣹ نگَ دࣷخْ جِيتࣹ لࣹينْ بَ تُنْدُ تَبࣷرْ؞ 
\v 7 يࣵلَّ نࣹ:‏ ‹مَايْ اࣷوتَلْ بَ فَ يَوْ، ݖَ وَلُمْ ڪِسࣷنْ، سِسࣹرَ نجِيتَلْ مبࣷولࣷومْ يَبِنْ، مࣷوڪِ وَتِيرَمْ اَڪْ گࣵنگࣷورَمْ، تࣹ مَا ڪࣷيْ تࣹگْ ݖِ سَيْ لࣷخࣷ؞" » 
\v 8 بَرَگْ نࣹ ڪࣷ:‏ «سࣷو دࣹي اࣵندّ اَڪْ مَنْ دࣹ، دِنَا دࣹمْ، وَايࣹ سࣷو اࣵنْدُلْ اَڪْ مَنْ، دُمَ دࣹمْ؞» 
\v 9 مُ نࣹ ڪࣷ:‏ «ڪࣷنْ، بَاخْ نَ؞ دِنَا دࣹمْ مࣷوسْ، اࣵندّ اَڪْ يَوْ؞ وَايࣹ يࣷونْ وِ دࣹ، دُ دࣷونْ سَ وࣷيْ، ندَخْ ݖِ لࣷخࣷلْ جِگࣺينْ لَ اَجِ سَخْ جِيْ تࣵبَّلْ سِسࣹرَ؞» دࣹبࣷرَ دَلْدِ اࣵندّ اَڪْ بَرَگْ، جࣴمْ ڪࣹدࣹسْ؞ 
\v 10 ݖَبُلࣷنࣹينْ ݧَاڪْ نࣹفْتَلࣹينْ ݧَ لَ بَرَگْ دَجَلࣹ ݖَ ڪࣹدࣹسْ، ݧُ تࣷݒّ ݖِيْ تࣵنڪَمْ، دِ فُڪِّ جُنِّيْ (10000) گٗورْ؛ دࣹبࣷرَ اِتْ اࣵندّ اَڪْ مࣷومْ؞ 
\p 
\v 11 بࣷوبَ اࣹبࣹرْ ڪࣹنࣹينْ بَ تࣹقَلِڪࣷو نَاڪْ بࣷڪِّ ڪࣹنࣹينَمْ ݧَ بࣷڪّ ݖَ سࣴتِ اࣷبَبْ، گࣷرࣷبْ مُوسَىٰ؞ فࣹڪّ نَ اِتْ مُ سَمݒّ اَبْ خَيْمَامْ ݖَ وࣹتُ گَرَبْ گُ مَگْ گَ ݖَ ݖَانَنِمْ، فَ فࣹگّࣷوڪْ ڪࣹدࣹسْ؞ 
\p 
\v 12 ݖِ بِيرْ لࣷولُ ݧُ يࣺگَلْ سِسࣹرَ نࣹ بَرَگْ دࣷومُ اَبِنࣷوَمْ يࣺيگِ نَ تُنْدُ تَبࣷرْ؞ 
\v 13 سِسࣹرَ دَجَلࣹ وَتِيرِ خَرࣹيمْ يࣺݒّ، مُيْ جُرٗومْ ݧࣹينْتِ تࣺيمࣺيرِ (900) وَتِيرِ خَرࣹيْ وࣹݧْ، اَڪْ مبࣷولࣹمْ گࣵنگࣷورْ گِ مُ اࣵنْدَلْ، ݧُ بࣵيِّڪࣷو اَرࣷسࣹتْ گࣷيِمْ، جࣴمْ وَلُمْ ڪِسࣷنْ؞ 
\v 14 دࣹبࣷرَ نࣹ بَرَگْ:‏ «جٗگَلْ، ندَخْ تࣹيْ جِي لَ بࣺسْ بِ اَجِ سَخْ جِ تࣹگْ سِسࣹرَ ݖِ سَ لࣷخࣷ؞ اَجِ سَخْ جِ ݖِ بࣷݒَّمْ مࣷو لَ جِيتُ!‏» بَرَگْ نَگْ مبَرْتَلࣷو ڪَوْ تُنْدُ تَبࣷرْ، فُڪِّ جُنِّيْ (10000) گٗورْ تࣷݒّ ڪࣷ؞ 
\v 15 بَ لࣷولُ اَمࣹي اَجِ سَخْ جِ فࣴلْخࣹ سِسࣹرَاڪْ مبࣷولࣹمْ وَتِيرِ خَرࣹ يَ اَڪْ گࣵنگࣷورْ گࣺݒّ، ݧُ فࣵدّࣷو ݧَوْڪَيْ سَامَرْ فَ ڪَنَمْ بَرَگْ؞ ݖِ بِيرْ لࣷولُ سِسࣹرَ ݖࣴݒّࣷو ݖَ وَتِيرَمْ، ݧࣵلِّ؞ 
\v 16 بَرَگْ مࣷومْ تࣷݒّ وَتِيرْ يَاڪْ گࣵنگࣷورْ گَ، بَ ݖَ اَرࣷسࣹتْ گࣷيِمْ؞ گࣵنگࣷورُ سِسࣹرَ گࣺݒَّ دَانُ، فࣵدّࣷو ݧَوْڪَيْ سَامَرْ، بَ دُ ڪࣹنّ ڪُ ݖَ دࣹسْ؞ 
\p 
\v 17 سِسࣹرَ نَگْ دَوࣹ تࣵنڪَمْ بَ ݖَ خَيْمَبْ يَوࣹلْ، سࣷخْنَسْ اࣹبࣹرْ، ڪࣹنࣹينْ بَ، ندَخْ بࣷوبَ جࣵمَّ دࣷخࣷونْ دِگَّنْتࣹ يَبِنْ بُورُبْ اࣵݖّࣷرْ اَڪْ وَا ڪࣴرْ اࣹبࣹرْ، ڪࣹنࣹينْ بَ؞ 
\v 18 يَوࣹلْ گࣺنّ دَجࣹيڪْ سِسࣹرَ، نࣹ ڪࣷ:‏ «دُگَّلْ، سَنگّ بِ، اَگْسِلْ ݖِ بِيرْ، بُ ݖِ اَمْ بࣹنّ خَلاَتْ!‏» مُ دُگّ ݖَ بِيرْ خَيْمَ بَ، ندَوْ سَ سࣵنگࣹ ڪࣷ مَلاَنْ؞ 
\v 19 وَا جَ نࣹ ڪࣷ:‏ «رِڪّ مَيْ مَ ݖِ تُوتِ ندࣷخْ، مَ نَانْ؞ دَمَا مَرْ!‏» مُ اُبِّ مبُوسُ مࣹيوْ، مَيْ ڪࣷ ݖَ مُ نَانْ، بَ نࣷݒِّ سࣵنگَاتْ ڪࣷ؞ 
\v 20 وَا جَ نࣹ ڪࣷ:‏ «تَخَوَلْ ݖِ بُنتّ خَيْمَ بِ، بَ ڪُ ݧࣴوْ لاَجْ لَ ندَخْ نِتَ نگِ فِ، نگَ نࣹ ڪࣷ دࣺيدࣺيتْ؞» 
\v 21 بَ مُ ڪࣷ دࣹفࣹي يَوࣹلْ سࣷخْنَسْ اࣹبࣹرْ بُدِّ اَبْ خࣹرُ خَيْمَ، جࣴلْ اَبْ وࣵڪُّ؞ نَڪَ لَ سِسࣹرَ نࣹلَوْ ندَخْ ݖࣷونࣷ، مُ يࣷوتْ ندࣵنڪّ بَ ݖَ مࣷومْ، دَلْدِ دَاجْ خࣹرْ وَ ݖَ ڪࣹرْ نࣷݒّ بَ، بَ مُ سَرْ ݖَ سُوفْ؛ وَا جَ دࣹي؞ 
\p 
\v 22 ݖِ ڪَوْ لࣷولُ رࣹڪّ بَرَگْ دࣷونْ دࣵقِ سِسࣹرَ بَ نࣹ جَلَݧْ؞ يَوࣹلْ گࣺنّ دَجࣹيڪْ مࣷومْ، نࣹ ڪࣷ:‏ «ڪَايْ، مَ وࣷنْ لَ ڪِ نگَيْ سࣹيتْ؞» مُ دُگّ ݖَ بِيرْ خَيْمَ بَ رࣹڪّ، يࣹمْ ݖَ سِسࣹرَ مُ نࣹ لࣵنجَݝْ، خࣹرْ بَ سَمْݒࣹ ݖَ ڪࣹرْ نࣷݒّ بَ؞ 
\p 
\v 23 بࣺسُبْ ڪࣹرࣷوگْ يࣵلَّ مࣷو تࣷرࣷخَلْ يَبِنْ بُورُبْ ڪَنَانْ ݖَ ڪَنَمْ بࣵنِّ إِسْرَاءِيلْ؞ 
\v 24 بࣵنِّ إِسْرَاءِيلْ نَگْ دِ گࣴنْ دِ نࣺيوَلْ دࣷولࣹ يَبِنْ بُورُبْ ڪَنَانْ، بَ مُجّ ڪࣷ رࣹيْ؞ 
\c 5 
\s1 دࣹبࣷرَ فࣹنتّ نَ وࣷيْ 
\p 
\v 1 بࣺسُبْ ڪࣹرࣷوگْ دࣹبࣷرَ مࣷو وࣷيْ لِي، مࣷوڪْ بَرَگْ دࣷومُ اَبِنࣷوَمْ:‏ 
\q1 
\v 2 «ݖࣺيْ بُ گَرْمِيْ إِسْرَاءِيلْ جِيتࣷو، 
\q1 بُ گࣵنگࣷورْ يࣹبࣷو خࣷلْ بُ تࣵلِّ!‏ 
\q1 جَارَامَالْ-لࣹينْ اَجِ سَخْ جِ!‏ 
\q1 
\v 3 بُورْ يࣹي، دࣺگْلُلࣹينْ؛ گَرْمِ يࣹي، تࣹيوْلُلࣹينْ؛ 
\q1 مَنْ اَجِ سَخْ جِ لاَيْ وࣷيَلْ، مَنْ، 
\q1 مَ ڪَݧْ اَجِ سَخْ جِ يࣵلَّيْ إِسْرَاءِيلْ؞ 
\b 
\q1 
\v 4 «اَجِ سَخْ جِ، يَا فࣴلّࣹ سࣹيِرْ، 
\q1 دَاگُ، گࣺنّࣹ اࣵلُّبْ اࣹدࣷمْ، 
\q1 سُوفْ جَايُ، اَسَمَانْ يُرِڪُ، 
\q1 نِيرْ يَ سࣷتِّ، 
\q1 
\v 5 تُندّ يَا سࣹييْ فَ ڪَنَمْ اَجِ سَخْ جِ، 
\q1 تُنْدُ سِنَيِ گِي مࣷو سࣹييْ 
\q2 فَ ڪَنَمْ اَجِ سَخْ جِ يࣵلَّيْ إِسْرَاءِيلْ؞ 
\b 
\q1 
\v 6 «جَنْتِ اَيُبْ سَمْگَرْ دࣷومُ اَنَتْ، 
\q1 اَڪْ جَنْتِ يَوࣹلْ لَ نگࣺرْ يَ وࣺيتࣹ، 
\q1 ݧَيْ تُڪِّ مُجّ ݧَلْ اَيْ تࣹگِّ يُ لُنڪّ؞ 
\q1 
\v 7 دࣴڪّ-دࣴڪَّانِ إِسْرَاءِيلْ ݧࣷو نࣷونْ يࣵݖّ يࣵݖَّارَلْ، 
\q1 بَ مَنْ دࣹبࣷرَ، مَ جٗگْ، 
\q1 مَا جٗگْ ندࣹيَلْ إِسْرَاءِيلْ!‏ 
\q1 
\v 8 ݧࣷو خࣹوَلْ يࣵلَّ يُ يࣹيسْ، خَرࣹ نُيࣷو ݖَ بُنتّ يَ، 
\q1 تࣹ دُ ݒَڪّ\f + \fr 5‏.8 \fk ݒَڪّ \ft مࣷويْ ڪِيرَايْ بُ ݧُيْ جࣴفَنْدِڪࣷو ݖِ خَرࣹ؞\f* دُبْ خࣹيجْ ݖِ ݧࣹينتّ فُڪِّ جُنِّيْ (40000) گٗورِ إِسْرَاءِيلْ!‏ 
\q1 
\v 9 سَمَ خࣷلْ لاَ اࣵنْدࣹيڪْ نجِيتِ إِسْرَاءِيلْ، 
\q1 وَا اَسْڪَنْ وࣷووࣷو يࣹبࣷو خࣷلْ بُ تࣵلِّ؞ 
\q1 جَارَامَالْ-لࣹينْ اَجِ سَخْ جِ!‏ 
\b 
\q1 
\v 10 «اࣺييْ، يࣹينْ ݧِ وَرْ مبَامْ يُ وࣹيخْ، 
\q1 تࣷوگࣹ سࣹينِ تࣹگْ يُ يࣵنجّ، 
\q1 يࣹينْ ݧِ ݖِ يࣷونْ وِيْ دࣹمْ اِتْ، بِرَلْ-لࣹينْ لِي؞ 
\q1 
\v 11 ڪࣵدُّيْ وࣷيْڪَتْ يَا نگࣷوگْ ݖَ نَانُڪَايْ يَ، 
\q1 ݧَ نگَيْ لِمْ ندَمَلْ اَجِ سَخْ جِ، 
\q1 اَڪْ ندَمَلْ خَرࣹڪَتَمْ يُ إِسْرَاءِيلْ؞ 
\q1 ݧࣷݧِ اَجِ سَخْ جࣹي دࣹمْ بُنْتُ دࣴڪّ بَ؞ 
\q1 
\v 12 ‹دࣹبࣷرَا، يࣹوُّلࣹي، يࣹوُّلْ، 
\q1 يࣹوُّلࣹي، يࣹوُّلْ تࣹ دࣴبّࣹ؞ 
\q1 جٗگَلࣹي، بَرَگْ دࣷومُ اَبِنࣷوَمْ، 
\q1 بَ جࣵݒّ سَيْ جَامْ، يٗبُّ؞› 
\b 
\q1 
\v 13 «ندࣹسْ وُ نࣺيوَ دَانْ ݒࣷنڪَلْ يَ، 
\q1 ݧࣷݧِ اَجِ سَخْ جِ لاَ نࣹ، ݧࣷو مَ دَانَلْ جࣵمْبَارْ يَ؞ 
\q1 
\v 14 ݧࣹنِّ اࣹفْرَيِمْ لَ سࣹينُبْ رࣹينْ فࣴلّࣹجِ فَ اَمَلࣹگْ، 
\q1 بࣹݧَمِنْ تࣷݒّ ݖَ اࣵندّ اَڪْ سࣹينِ گࣵنگࣷورْ، 
\q1 اَيْ نجِيتْ بَوࣷو فَ مَڪِرْ، 
\q1 اَوْ نِتْ بࣵيِّڪࣷو سَبُلࣷنْ، وࣵݖّسِ اَڪْ سࣹينْ يࣹتُ نجِيتْ؞ 
\q1 
\v 15 ڪࣵنگَمِ اِسَاڪَرْ ݧࣷو لࣵنگّ اَڪْ دࣹبࣷرَ، 
\q1 نِتِ اِسَاڪَرْ دࣺگَّلْ بَرَگْ، 
\q1 سࣵقࣹينْدࣷو، تࣷݒّ ڪࣷ ݖَ خُرْ وَ، 
\q1 تࣹ لࣵنگِ رُبࣹنْ يَ جࣵݒّࣷو سࣹينْ دِيسࣷو يُ رࣺيْ يَ؞ 
\q1 
\v 16 مࣷو يࣹينْ، لُ نگࣹينْ دِ دࣹفْ ݖِ وُرْمبَلْ يِ، 
\q1 دِ دࣺگْلُ ݖࣷگَّلْ گِيْ مࣹيمْ؟ 
\q1 لࣵنگِ رُبࣹنْ يَا جࣵݒّࣷو سࣹينْ دِيسࣷو يُ رࣺيْ يَ؞ 
\q1 
\v 17 گَلࣵدّ دࣹسْ ݖَ وࣵلاَّ دࣹخُ يُرْدَنْ، 
\q1 تࣹ دَنْ خَنْدُلْ فُ وࣹيسْ گَالَمْ يَ، 
\q1 اَسࣹرْ اِتَ نگَ دࣹسْ تࣹفࣹسُ گࣺيجْ گَ، گࣺنُّلِ وَاخَمْ؞ 
\q1 
\v 18 وَايࣹ سَبُلࣷنْ اَيْ گࣵنگࣷورْ گُ فَالࣹوُلْ دࣹي، 
\q1 نࣹفْتَلِ دِ ڪࣷ جࣷوخࣹيڪْ مࣷومْ ݖَ ڪَوْتࣹ يَ؞ 
\b 
\q1 
\v 19 «اَيْ بُورَ خࣹيخْسِ، 
\q1 اَيْ بُورِ ڪَنَانَ خَرࣹسࣹيڪْ ݧࣷومْ 
\q1 فَ تَانَگْ، فࣹگّࣷوڪْ ندࣷخِ مࣹگِدࣷ، 
\q1 تࣹ دُ خَالِسْ بُ ݧُ ݖَ لࣴلࣹ\f + \fr 5‏.19 \fk لࣴلْ \ft مࣷويْ اَلَلْ بُ ݧُيْ جࣴلࣹ ݖِ نࣷونْ يِ، بُ ݧُ اَمࣹي ندَمْ؞ \f* مࣷوسْ!‏ 
\q1 
\v 20 ڪَوْ اَسَمَانْ لَ بِدِّيوْ يَ تࣷلُّ، دِ سࣷتْ، 
\q1 ݧࣷو بُورࣹ ݖَ سࣹينْ نگࣺرْ يَ، خَرࣹسࣹيڪْ سِسࣹرَ؛ 
\q1 
\v 21 وَلُمْ ڪِسࣷنْ بُوبْ لࣹينْ، فَلَݝْ، 
\q1 وَلُمْ ڪِسࣷنْ مَا!‏ وَلُمْ ݖࣷسَانْ مَا!‏ 
\q1 نَا دࣴگࣴرْلُ بࣷوگْ تࣹ بُورࣹ خࣷلْ؞ 
\q1 
\v 22 فَسِ نَارُ-گٗورْ يَا نگَيْ رࣴݒّتَلَ رࣴݒّتَلْ، 
\q1 سࣹينْ وࣹ يَ رࣴڪَّنْدࣷو؞ 
\q1 
\v 23 ‹مٗولُلࣹينْ مࣹرࣷسْ،› لَ \w مَلاَڪَمْ اَجِ سَخْ|مَلاَڪَمْ اَجِ سَخْ ج-:‏\w* جِ وَخْ، 
\q1 ‹ڪࣷنْ مٗولُلࣹينَ مٗولُ وَا مࣹرࣷسْ؞ 
\q1 ݧࣷو سࣷتْلࣹوُلْ اَجِ سَخْ جِ؛ 
\q1 ݧࣷو اࣵنْدُلْ اَڪْ ݧࣹيِ خَرࣹ يِ سࣷتْلࣹ اَجِ سَخْ جِ؞ › 
\b 
\q1 
\v 24 «يَوْ يَوࣹلْ، يَلْ نَنگَ گࣴنَ بَرْڪࣹيلْ ݖِ جِگࣺينْ ݧِ، 
\q1 يَوْ سࣷخْنَسْ اࣹبࣹرْ، گٗورُ ڪࣹنࣹينْ گِ، 
\q1 بَرْڪࣹيلَلْ، بَ رَوْ ݖِ جِگࣺينِ بِيرْ خَيْمَ؞ 
\q1 
\v 25 ندࣷخْ لَ سِسࣹرَ ݧَانْ، يَوࣹلْ مَيْ ڪࣷ مࣹيوْ، 
\q1 ندَبَلْ بُورْ لَ دُيُمْ سࣷووْ، تَاجَلْ ڪࣷ؞ 
\q1 
\v 26 ݖࣵمّࣷݧَمْ بَ لَ يٗوتࣷو خࣹرُ خَيْمَ، 
\q1 ندِجࣷورْ بَ ݝࣴبْ وࣵڪُّبْ لِگّࣺييْڪَتْ، 
\q1 وࣵڪّࣹ ڪࣷ سِسࣹرَ، تࣷجْ بࣷݒّ بَ، 
\q1 بࣴنّ ڪࣹرْ نࣷݒّ بَ، رَجَخࣹ؞ 
\q1 
\v 27 ݖَ تࣵنڪِ يَوࣹلْ لَ سِسࣹرَ نࣴرْمࣹيلُ، 
\q1 نࣹ فࣴلࣴݧْ، نࣹ لَسِيمْ؞ 
\q1 ݖَيْ تࣵنڪَمْ لَ نࣴرْمࣹيلُ، نࣹ فࣴلࣴݧْ، 
\q1 تࣹ فَ مُ نࣴرْمࣹيلُ، فَ لَ نࣹ فࣴلࣴݧْ، دࣹي وࣹتّ؞ 
\b 
\q1 
\v 28 «يَايُ سِسࣹرَا نگَيْ سࣺينْتࣷو ݒَلَنْتࣹيرَمْ، 
\q1 يࣴرْندُ ݖَ ݖَاخْ بَ، دِ جࣷويْ، نَا:‏ 
\q1 ‹مࣷو لُ گُدّࣹيلْ سَمَ وَتِيرُ دࣷومْ جِ؟ 
\q1 لُ يࣹيخَلْ رِيرُمْ وَتِيرَمْ يَاڪْ فَسْ يَ؟› 
\q1 
\v 29 ندَخَمْ ݧَ سُتْ اَمْ خࣹلْ ݖَ لِنگࣹيرَمْ يَ تࣷنْتُ نَݧُ، 
\q1 وَايࣹ تࣹيوُ ڪࣷو جࣵݒّࣷو وَخَمْ جِي:‏ 
\q1 
\v 30 ‹جࣷمْبُلْ ݧَ نگَيْ سࣺدَّلࣹ ݖࣴخࣴتࣷو مَ ݧُ اَمْ؛ 
\q1 جࣹنّ جࣷنگَمَ بَ ݧَارْ، ݖِ بࣷݒُّ گٗورْ گُ نࣹ، 
\q1 اَڪْ ݖࣴخࣴتࣷومْ ندِمࣷيْ ݖُوبْ، سِسࣹرَ جَگࣷو، 
\q1 ندِمࣷيْ ݖُوبْ يُ يࣵنجّ ڪَيْ، 
\q1 بَ ݖِ نَارِ ندِمࣷيْ ݖُوبْ يُ يࣵنجّ، 
\q1 ڪُ نࣹ وࣺڪّࣷو ݖَ بَاتَمْ، مُيْ اَلَلُ سࣴخࣴتࣷومْ؞› 
\b 
\q1 
\v 31 «نِي، يَلْ نَ ڪࣷ مبࣷولࣹمْ نࣷونِ اَجِ سَخْ جِ سࣵنڪࣷو، 
\q1 فُ مبࣷولࣹمِ سࣷݒّࣹيمْ نࣹ رࣵݧّ نِ جَنْتُبْ دِگّ نجࣷلّࣷورْ!‏» 
\b 
\p بَ مُ ڪࣷ دࣹفࣹي جࣵمّ اَمْ ݖَ رࣺيوْ مَ، دِيرُ ݧࣹينتّ فُڪِّ اَتْ؞ 
\c 6 
\s1 وَا مَجَنْ سࣷنَلْ نَݧُ بࣵنِّ إِسْرَاءِيلْ 
\p 
\v 1 گَنَّاوْ بَ لࣷولُ وࣺيࣹي \w بࣵنِّ إِسْرَاءِيلْ|بࣵنِّ إِسْرَاءِيلْ:‏\w* دࣹلُّ دِ دࣹفْ لِ اَجِ سَخْ جِ ݧَاوْلُ؞ اَجِ سَخْ جِ نَگْ تࣹگْ لࣹينْ ݖَ لࣷخࣷلْ وَا مَجَنْ دِيرُ جُرٗومْ ݧَارِ اَتْ؞ 
\v 2 ݖِ بِيرْ لࣷولُ وَا مَجَنْ دِ نࣺيوَلْ دࣷولࣹ وَا إِسْرَاءِيلْ؞ وَا مَجَنْ تَخْ نَ ݧُ سࣵڪَّلْ سࣹينْ بࣷݒّ اَيْ لࣵقُوَايْ ݖِ اَيْ ݒَخِ تُندّ اَڪِ خُنْتࣹيڪِ مبَرْتَلْ يُ تࣺينْ؞ 
\v 3 سَا يُ إِسْرَاءِيلْ جِوَانْ، وَا مَجَنْ اَيْ دِڪّ، ݧࣷوڪْ اَمَلࣹگࣹينْ ݧَ اَڪْ وَا ݒࣹنڪُ؞ سُ ڪࣷ دࣹفࣹي ݧُ دَلْ ݖِ سࣹينْ ڪَوْ؞ 
\v 4 فَ جَنࣷوڪْ ݧࣷومْ لَݧُيْ فࣵڪّ اَبْ دَلْ، دِ يࣵقْتࣹ مࣹݧّࣹيفُمْ رࣺيوْ مَ، بَ اࣵڪِّ گَسَ؞ دُݧُ وَݖّࣹ إِسْرَاءِيلْ دَرَ لُيْ دُندّ؛ دُ گࣵتّ، دُ نَگْ، دُ مبَامْ؞ 
\v 5 سࣹينُگْ جُرْ اَڪْ سࣹينِ خَيْمَ لَݧُيْ دِڪَّالࣹ، دࣹفْ ندِيرَانْ، مࣹلْ نِيْ نجࣺيرࣺيرْ؞ مَنࣹيسُلࣹينْ وࣷونَ وَݧّ، ݧࣷومْ اَڪْ سࣹينِ گِلࣺيمْ؞ سُ ڪࣷ دࣹفࣹي ݧُ سࣷنگّ رࣺيوْ مَ، نگِرْ يࣵقْتࣹ ڪࣷ؞ 
\v 6 إِسْرَاءِيلْ مُجّ نَݧُ نࣺيوْ دࣷولࣹ لࣷولْ ندَخْ وَا مَجَنْ؞ ݖِ ڪَوْ لࣷولُ ݧُ وࣷو اَجِ سَخْ جِ وَلّ؞ 
\p 
\v 7 بَ بࣵنِّ إِسْرَاءِيلْ جࣷويࣹي اَجِ سَخْ جِ مبِرُمْ وَا مَجَنْ، 
\v 8 اَجِ سَخْ جِ مࣷو يࣹبَلْ اَبْ يࣷنࣹنتّ ݖَ بࣵنِّ إِسْرَاءِيلْ؞ مُ وَخْ لࣹينْ، نࣹ لࣹينْ:‏ «اَجِ سَخْ جِ يࣵلَّيْ إِسْرَاءِيلْ دَفَ وَخْ نࣹ:‏ ‹مَا لࣹينْ جࣴلࣹ مِسْرَ، گࣺنّࣹ لࣹينْ ڪࣴرُگْ نجَامْ؞ 
\v 9 مَ لࣹينْ خࣹتَّلِ ݖِ لࣷخࣷلْ وَا مِسْرَ، اَڪْ ݖِ لࣷخࣷلْ مبࣷولࣹمْ ݧَ لࣹينْ نࣷوتࣷونْ؞ مَ دࣵقَلْ لࣹينْ لࣹينْ، نَنگُ سࣹينُمْ رࣺيوْ، جࣷخْ لࣹينْ؞ 
\v 10 بَ لࣷولُ اَمࣹي مَ نࣹ لࣹينْ:‏ مَنْ اَجِ سَخْ جِ، مَايْ سࣹينْ يࣵلَّ؞ بُلࣹينْ جَامُ يࣵلَّيْ اَمࣷرࣹينْ ݧِ نگࣹينْ دࣴڪّ سࣹينُمْ رࣺيوْ؞ وَايࣹ يࣹينَ مَ دࣺگَّلُلْ؞›» 
\s1 اَجِ سَخْ جِ سَسْ نَ سࣹدࣹيࣷݝْ 
\p 
\v 11 ݖِ بِيرْ لࣷولُ \w مَلاَڪَمْ اَجِ سَخْ|مَلاَڪَمْ اَجِ سَخْ ج-:‏\w* جِ دِڪّ تࣷوگْ ݖَ اࣷفْرَ ݖَ ڪࣹرْ گَرَبُ تࣹرࣹبࣹنتّ گَ؞ مࣷويْ تࣹرࣹبࣹنْتُ يࣷوَسْ مَ اَسْڪَنࣷو ݖَ اَبِيࣹسࣹرْ؞ مَ نگَ فࣹڪّ سࣹدࣹيࣷݝْ، دࣷومَمْ جُ گٗورْ لࣵقُ ݖَ بِيرْ نَلُڪَايُ رࣹسࣹݧْ بَ، دِ بࣵݖّ بࣹلࣹ، ندَخْ وَا مَجَنْ بَݧْ ڪࣷو گِسْ؞ 
\v 12 مَلاَڪَمْ اَجِ سَخْ جِ فࣹيݧُ ڪࣷ، نࣹ ڪࣷ:‏ «جࣵمْبَارُ گٗورْ جِ، اَجِ سَخْ جَا نگࣹيڪْ يَوْ!‏» 
\v 13 سࣹدࣹيࣷݝْ نࣹ ڪࣷ:‏ «بَالْ مَ، سَنگّ بِ، وَايࣹ گَنَّاوْ اَجِ سَخْ جَا نگࣹيڪْ نُنْ ڪَيْ، لُ وَرَلْ لِي نُ دَبْ لࣺݒّ؟ اَنَ مبࣷولࣹمْ جَلࣷورࣹ يِ نُ سُنُيْ مَامْ نࣹتَّلِ، نࣹ نُ ‹خَنَا دُ مِسْرَ لَ نُ اَجِ سَخْ جِ گࣺنّࣹي،› تࣹ تࣹيْ اَجِ سَخْ جِ وَݖّ نُ، تࣹگْ نُ ݖِ لࣷخࣷلْ وَا مَجَنْ؟» 
\v 14 اَجِ سَخْ جِ وَلْبَتِڪُ ݖَ مࣷومْ، نࣹ ڪࣷ:‏ «دࣷخَلْ، سَ دࣷولࣹ جِي نگَ اَمْ، وَلّࣷو ڪࣷ \w بࣵنِّ إِسْرَاءِيلْ|بࣵنِّ إِسْرَاءِيلْ:‏\w*، يِوِ ڪࣷ ݖِ لࣷخࣷلْ وَا مَجَنْ؞ خَنَا دُ مَا لَ يࣹبَلْ؟» 
\v 15 مُ نࣹ ڪࣷ:‏ «بَالْ مَ سَنگّ بِ، وَايࣹ نُ مَيْ يِوࣹي إِسْرَاءِيلْ؟ سَمَگْ لࣵنگّ ڪَتْ مࣷو گࣴنَ نࣺيوْ دࣷولࣹ ݖِ گِيرُگْ مَنَسࣹ گِ نُ بࣷڪّ، تࣹ مَنْ اِتْ مَا گࣴنَ تُوتْ ݖِ سَمَ ڪࣴرْ بَايْ؞» 
\v 16 اَجِ سَخْ جِ نࣹ ڪࣷ:‏ «مَايْ اࣵندّ اَڪْ يَوْ، تࣹ يَايْ دُمَ وَا مَجَنْ نِ بُ ݧُ دࣷونْ ڪࣹنّ نِتْ؞» 
\v 17 سࣹدࣹيࣷݝْ نࣹ ڪࣷ:‏ «ڪࣷنْ نَگْ، نگَلَّ وَايْ بَاخࣹ مَ ݖِ فِرْندࣹ لُ وࣺرَلْ نࣹ يَوْ، اَجِ سَخْ جِ يَايْ وَخْ اَڪْ مَنْ؞ 
\v 18 تࣹ رِڪّ بُلْ جٗگࣹ فِي، تࣹ اِنْدِلُمَ لَ سَمَبْ ٭سَرَخْ، تَاجَلْ لَ؞» مُ نࣹ ڪࣷ:‏ «مَا نگِي دِ لَ خَارْ، بَ نگَ دࣺلْسِ؞» 
\p 
\v 19 بَ مُ ڪࣷ دࣹفࣹي سࣹدࣹيࣷݝْ دࣹمْ، دَلْدِ وَاجَلْ اَبْ تࣹفْ اَڪْ مبُرُ يُ اَمُلْ لَوِيرْ يُ مُ لَڪّࣹ فَنْوࣹيرِ ڪِلࣷيْ سُنگُفْ؞ ندَوَلْ لَ، مُ دࣹفْ ڪࣷ ݖِ ݒَݧࣹ؛ ݧࣹيخْ مَ، مُ سࣷتِّ ݖِ ندَبْ؞ ݖِ ڪَوْ لࣷولُ مُ بࣷولࣹ لࣺݒّ يٗبُّلْ ڪࣷ فࣷوفَ ݖَ ڪࣹرْ تࣹرࣹبࣹنتّ گَ، تَاجْ ڪࣷ؞ 
\v 20 مَلاَڪَمْ يࣵلَّ مَ نࣹ ڪࣷ:‏ «جࣴلَلْ ندَوَلْ لِ اَڪْ مبُرُ يِ اَمُلْ لَوِيرْ، نگَ تࣹگْ ڪࣷ ݖِ ڪَوْ دࣷجْ وِي، تࣹ نگَ سࣷتِّ ݖِ ݧࣹيخْ مِ؞» مُ دࣹفْ نࣷونَ؞ 
\v 21 مَلاَڪَمْ اَجِ سَخْ جَ تࣵلَّلْ يࣹتْ وَ ݖَ لࣷخࣷومْ، لاَلࣹ ݖَتْ لَ يࣵݒّ وَاڪْ مبُرُ يَ اَمُلْ لَوِيرْ؞ بَ لࣷولُ اَمࣹي سَوَرَ نࣹ جِݒّࣺتْ، تࣵڪّࣹ ݖَ دࣷجْ وَ، بَ لࣹڪّ يࣵݒّ وَاڪْ مبُرُ يَ اَمُلْ لَوِيرْ؞ مَلاَڪَمْ اَجِ سَخْ جَ نَگْ نࣹ مࣹسْ، رࣺيرْ ڪࣷ؞ 
\v 22 ݖَ لَ سࣹدࣹيࣷݝْ خَمْ نࣹ ڪࣷوڪَ مࣷويْ مَلاَڪَمْ اَجِ سَخْ جِ؞ مُ جَلُ نࣹ:‏ «وٗويْ نگَلَّ مَنْ، بࣷرࣷومْ بِ اَجِ سَخْ جِ، ڪࣷنْ ندࣹڪࣹ مَلاَڪَمْ اَجِ سَخْ جِ لاَ گِسْ، نࣹ ڪࣷ جࣵڪّ، مُ نࣹ مَ جࣵڪّ!‏» 
\p 
\v 23 تࣹيوُلْ اَجِ سَخْ جِ نࣹ ڪࣷ:‏ «جࣵمّ رࣹڪّ لَ، بُلْ تِيتْ، دࣷو دࣹي؞» 
\v 24 سࣹدࣹيࣷݝْ نَگْ تَبَخْ فࣷوفَ اَبْ \w سَرْخَلُڪَايْ|سَرْخَلُڪَايْ ب-:‏\w*، ݧࣹيلْ اَجِ سَخْ جِ؞ مُ تُدّࣹ ڪࣷ «اَجِ سَخْ جِ، جࣵمّ؞» بَ تࣹيْ جِي سَرْخَلُڪَايْ بَا نگَ ݖَ اࣷفْرَ گُ اَبِيࣹسࣹرࣹينْ ݧَ؞ 
\s1 سࣹدࣹيࣷݝْ تَسْ نَ تُورْ يَ 
\p 
\v 25 گُدِّگْ ڪࣹرࣷوگْ اَجِ سَخْ جِ مࣷو وَخْ سࣹدࣹيࣷݝْ، نࣹ ڪࣷ:‏ «جࣴلَلْ سَ يࣴڪُّ بَايْ وُ ندَوْ وِ اَڪْ وࣹنࣹينْ يࣴڪّ وُ اَمْ جُرٗومْ ݧَارِ اَتْ، نگَ مࣵبّ \w سَرْخَلُڪَايْ|سَرْخَلُڪَايْ ب-:‏\w* بِ سَ بَايْ دِ جَامࣷو ٭\w بَالْ|بَالْ:‏\w*، تࣹ بَنْتُ تُورُمْ \w اَسࣹرَ|اَسࣹرَ:‏\w* بِ ݖِ وࣹتَمْ، نگَ گࣷرْ ڪࣷ؞ 
\v 26 گَنَّاوْ لࣷولُ تَبَخَلْ اَبْ سَرْخَلُڪَايْ، ݧࣹيلْ سَ يࣵلَّ اَجِ سَخْ جِ، نِ مُ وَرࣹ، ݖِ ڪَوْ بࣺرَبْ بُ ڪَوࣹ بࣷوبُ، تࣹ نگَ جࣴلْ يࣴڪّ وُ مَگْ وِ، نگَ دࣹفْ ڪࣷ ٭\w سَرَخُ رࣹنْدِ-دٗومَلْ|سَرَخْ يِ:‏\w* بࣷويْ لَڪّࣹ مَتَّمْ تُورْ مَ نگَ گࣷرْ؞» 
\v 27 ݖِ ڪَوْ لࣷولُ سࣹدࣹيࣷݝْ تِݒّࣹ ݖِيْ سُرْگَامْ فُڪِّ گٗورْ، دَلْدِ دࣹفْ لࣷولُ نَ ڪࣷ ڪࣷ اَجِ سَخْ جِ سَنْتࣹ؞ وَايࣹ گُدِّ لَ ڪࣷ دࣹفْ، دࣹفُ ڪࣷ بࣴݖّࣴگْ ندَخْ رَگَلْ وَا ڪࣴرْ بَايَمْ اَڪْ وَا دࣴڪّ بَ؞ 
\v 28 ݖَ اࣴلّࣴگْ سَ وَا دࣴڪّ بَ خࣴيْ، گِسُݧُ لُ مࣷيْ سَرْخَلُڪَايُ بَالْ بَ رَجَخࣷو، اَڪْ بَنْتُ تُورْ بَ دَمّ ݖَ وࣹتْ گَ، اَڪْ يࣴڪّ وُ مَگْ وَ ݧُ سَرْخَلْ ݖَ ڪَوْ سَرْخَلُڪَايْ بَ فَ تَبَخࣹ؞ 
\v 29 ݧُيْ وَخْ ݖَ سࣹينْ بِيرْ، نَانْ:‏ «مࣷو ڪُ دࣹفْ جࣴفْ جِي؟» بَ ݧُ سࣹيتࣹي مبِرْ مَ بَ سࣹݒّلِ ڪࣷ، ݖَ لَݧُ نࣹ:‏ «سࣹدࣹيࣷݝْ دࣷومُ يࣷوَسْ مࣷو دࣹفْ جࣴفْ جِي؞» 
\v 30 وَا دࣴڪّ بَ نَگْ نࣹ يࣷوَسْ:‏ «گࣺنّࣹيلْ سَ دࣷومْ، مُ دࣹي؞ مࣷو مࣵبّ سَرْخَلُڪَايُ بَالْ، مࣷو گࣷرْ تُورُمْ اَسࣹرَ مَ ݖَ وࣹتْ گَ؞» 
\v 31 يࣷوَسْ وَخْ اَڪْ مبࣷولࣹمْ ݧَ ڪࣷ اࣵڪّسِ، نࣹ لࣹينْ:‏ «ندَخْ يࣹينَيْ لَيࣷولْ بَالْ، اَمْ يࣹينَ ڪࣷيْ وَلُّ؟ ڪࣺݒّ ڪُ فِ لَيࣷولْ بَالْ، دَيْ دࣹي بَلاَ اࣴلّࣴگْ؞ سُ بَالْ دࣹي يࣵلَّ، نَ لَيࣷولْ بࣷݒَّمْ، ندَخْ اَبْ سَرْخَلُڪَايَمْ لَݧُ مࣵبّ؞» 
\v 32 بࣺسُبْ ڪࣹرࣷوگْ يࣹرُبَالْ (مُ فِرِ نَ بَالْ لَيࣷولْ بࣷݒَّمْ) لَݧُ وࣷووࣹ سࣹدࣹيࣷݝْ نگِرْ لَ يࣷوَسْ نࣹ:‏ «نَ بَالْ لَيࣷولْ بࣷݒَّمْ، ندَخْ اَبْ سَرْخَلُڪَايَمْ لَݧُ مࣵبّ؞» 
\s1 سࣹدࣹيࣷݝْ سࣵڪُّ نَ فِرْندࣹ 
\p 
\v 33 ݖِ ڪَوْ لࣷولُ وَا مَجَنْ گࣺݒّ اَڪْ اَمَلࣹگࣹينْ ݧَ اَڪْ وَا ݒࣹنڪُ ݧࣷو بࣷڪّ دَجࣹ؛ ݧُ جࣵلّ دࣹخُ يُرْدَنْ، بَ دَلِ ݖَ خُرُ يِسْرࣹيلْ؞ 
\v 34 بَ لࣷولُ اَمࣹي نࣷووُگْ اَجِ سَخْ جِ سࣷلُ سࣹدࣹيࣷݝْ؞ مُ وَلْ لِيتْ گَ، اَبِيࣹسࣹرࣹينْ ݧَ وࣵلّسِ، تࣷݒّ ڪࣷ؞ 
\v 35 مُ يٗنِّ نَگْ اَيْ ندَوْ ݖَ گِيرُگْ مَنَسࣹ گࣺݒّ، ݧࣷومْ اِتْ وࣵلّسِ، تࣷݒّ ڪࣷ؞ گَنَّاوْ لࣷولُ مُ دࣹلُّ يٗنِّ اَيْ ندَوْ ݖَ گِيرِ اَسࣹرْ اَڪْ سَبُلࣷنْ اَڪْ نࣹفْتَلِ، ݧࣷوݧَ بࣷڪّ دِڪّ، دَجࣹيڪْ ݧࣷومْ؞ 
\p 
\v 36 سࣹدࣹيࣷݝْ نࣹ يࣵلَّ:‏ «ندࣹگَمْ سَمَ لࣷخࣷ نگَ نَمَّ وَلّࣷو إِسْرَاءِيلْ، نࣷونُ نگَ ڪࣷ وَخࣹ، 
\v 37 مَا نگِي دِ تࣹگْ اَگْ ڪَوَرُ وَتࣹيفُ جُرْ فِ بࣵݖُّڪَايُ ݒࣹݒّ بِ؞ سُ لَيْ بِ فَامُلْ لࣹنّ لُ مࣷيْ ڪَوَرُ وَتࣹيفْ گِ رࣹڪّ، تࣹ سُوفْ سِ سࣺݒّ وࣷوْ ڪࣷݝّ، مَ دَلْدِ خَمْ نࣹ سَمَ لࣷخࣷ نگَيْ وَلّࣷو إِسْرَاءِيلْ، نࣷونُ نگَ ڪࣷ وَخࣹ؞» 
\v 38 نࣷونُ اِتْ لَ مبِرْ مَ اَمࣹ؞ ݖَ اࣴلّࣴگْ سَ، سُبَ تࣹيلْ لَ سࣹدࣹيࣷݝْ دِڪّ، نَلْ ڪَوَرْ گَ، وࣷݧْ ڪࣷ، گࣺنّࣹ ݖَ اَبْ لَيْ بُ فࣹيسْ ندَبْ؞ 
\v 39 لَ ݖَ تࣹگُ سࣹدࣹيࣷݝْ نࣹ يࣵلَّ:‏ «نگَلَّ بُلْ سࣵنجُ ݖِ سَمَ ڪَوْ، مَ ݧࣹمࣹي وَخَتِ بࣹنّ يࣷونْ رࣹڪّ؛ نَا سࣹيتْلࣷوتِ مبِرْ مِ ݖِ ڪَوَرُ وَتࣹيفُ جُرْ گِ بِي يࣷونْ رࣹڪّ؞ نگَلَّ نَ ڪَوَرُ وَتࣹيفُ جُرْ گِ دࣷݝّ وࣷوْ ڪࣷݝّ، تࣹ سُوفْ سࣺݒّ لَيࣹ؞» 
\v 40 نࣷونُ اِتْ لَ يࣵلَّ دࣹفْ گُدِّگْ ڪࣹرࣷوگْ؛ ڪَوَرُ وَتࣹيفُ جُرْ گَ دࣷݝَّ وࣷوْ، تࣹ سُوفْ سࣺݒّ لَيࣹ؞ 
\c 7 
\s1 سࣹدࣹيࣷݝْ وَاجَلْ نَ خَرࣹ 
\p 
\v 1 گَنَّاوْ بَ لࣷولُ اَمࣹي، يࣹرُبَالْ مࣷومُ دِ سࣹدࣹيࣷݝْ مࣷو تࣹيلَ خࣴيْ ݖَ اࣴلّࣴگْ سَ، مࣷوڪْ مبࣷولࣹمْ گࣵنگࣷورْ گَ اࣵندّ اَڪْ مࣷومْ، ݧُ دَلِ ݖَ وࣹتُ بࣴتُ ندࣷخُ اَرࣷدّ؞ وَا دَلُبْ مَجَنْ ݧࣷومْ، فࣺيتࣹ لࣹينْ بࣴجْ-گࣵنَّارْ، فࣹگّࣷوڪْ تُنْدُ مࣷرࣹ، ݖَ خُرْ وَ؞ 
\v 2 اَجِ سَخْ جِ نࣹ سࣹدࣹيࣷݝْ:‏ «گࣵنگࣷورْ گِ نگَ اࣵنْدَلْ مࣷو اࣴݒّ بَ دُمَ مَنَ تࣹگْ وَا مَجَنْ ݖِ سࣹينْ لࣷخࣷ؞ لُ ڪࣷ مࣷيْ إِسْرَاءِيلْ تࣴگُّ ݖِ سَمَ ڪَوْ نࣹ:‏ ‹سَمَ لࣷخࣷلْ بࣷݒَّ مَ وَلُّ؞› 
\v 3 ڪࣷنْ نَگْ يࣺينࣹيلْ گࣵنگࣷورْ گِ، نࣹ لࣹينْ:‏ ‹ڪࣺݒّ ڪُيْ رَگَلْ اَڪَ يࣷخْ-يࣷخِ، نَ دࣴݒّ، نࣹ ݖࣷوّ جٗگࣹ تُنْدُ گَلࣵدّ تࣹ دࣹمْ؞›» بَ مُ يࣺينࣹي لࣷولُ، ݧَارْ فُڪِّ جُنِّيْ نِتْ اَڪْ ݧَارْ (22000) ݧࣷو ݧِبِّ، فُڪِّ جُنِّ (10000) دࣹسْ؞ 
\p 
\v 4 اَجِ سَخْ جِ نࣹ سࣹدࣹيࣷݝْ:‏ «گࣵنگࣷورْ گِ اࣴݒّ نَ بَ تࣹيْ؞ يٗبُّ لࣹينْ بَ ݖَ ندࣷخْ مَ، مَ تࣵنَّلْ لَ لࣹينْ فࣷوفَ؞ ڪُ مَ نࣹ لَ ڪِي نَ اࣵندّ اَڪْ يَوْ، ڪࣷوڪَايْ اࣵندّ اَڪْ يَوْ؛ وَايࣹ ڪُ مَ نࣹ لَ ڪِي بُمُ اࣵندّ اَڪْ يَوْ، ڪࣷوڪَ بُمُ دࣹمْ؞» 
\v 5 ݖِ ڪَوْ لࣷولُ سࣹدࣹيࣷݝْ يٗبُّ گࣵنگࣷورْ گَ بَ ݖَ ندࣷخْ مَ؞ اَجِ سَخْ جِ نࣹ ڪࣷ:‏ «ڪࣺݒّ ڪُيْ اَسْ ݖِ ندࣷخْ مِ، خَبْ، نِبْ خَجْ، بࣹدِّ ڪࣷ مُ فَرࣹ اَگْ وࣹتَمْ، ڪࣺݒّ ڪُ سُڪّ بࣴتِ اٗومَمْ، دࣴتࣴمُ اِتْ، نࣷونُ؞» 
\v 6 بَ لࣷولُ اَمࣹي ݧَ اَسْ سࣹينْ لࣷخࣷ، خَبْ، دِ ݧࣹتِّ تࣺيمࣺيرْ (300)؞ ݧَ دࣹسْ ݖَ گࣵنگࣷورْ گَ گࣺݒّ، سࣹينْ بࣴتِ اٗومْ لَݧُ سُڪّ، دࣴتࣴمُ؞ 
\v 7 اَجِ سَخْ جِ نࣹ سࣹدࣹيࣷݝْ:‏ «ݧࣹتِّ تࣺيمࣺيرِ نِتْ ݧِ خَبْ، ݧࣷومْ لاَ لࣹينْ دِ خࣹتَّلࣹي، بَ تࣹگْ وَا مَجَنْ ݖِ سَ لࣷخࣷ؞ نَ گࣵنگࣷورْ گِ ݖِ دࣹسْ گࣺݒّ دࣹمْ، ڪُ ݖِ نࣹ ݧِبِّ ڪࣴرَمْ؞» 
\v 8 بَ مُ ڪࣷ دࣹفࣹي نِتْ ݧَ خَبْ نَنگُ دُندّ بَاڪْ لِيتْ يَ گࣵنگࣷورْ گَ ݖَ دࣹسْ يࣷرࣹ وࣷونْ، سࣹدࣹيࣷݝْ يِوِ وَا إِسْرَاءِيلْ، ݧُ ݧِبِّ سࣹينِ ڪࣴرْ، مُ دࣹسْ اَڪْ ݧࣹتِّ تࣺيمࣺيرْ ݧَ؞ 
\p بࣷوبَ دَلُ مَجَنْ بَا نگَ لࣹينْ فࣺيتࣹ سُوفْ، ݖَ خُرْ وَ؞ 
\v 9 گُدِّگْ ڪࣹرࣷوگْ اَجِ سَخْ جِ مࣷو وَخْ سࣹدࣹيࣷݝْ نࣹ ڪࣷ:‏ «جٗگَلْ وࣵݖِّ ݖَ دَلْ بَ، مَا لࣹينْ تࣹگْ ݖِ سَ لࣷخࣷ؞ 
\v 10 وَايࣹ يَوْ سࣷو رَگَلࣹي، جࣴڪَّلَ وࣵݖّ، نگَ اࣵندّ اَڪْ ݒُرَ سَ سُرْگَ، بَ ݖَ دَلْ بَ؞ 
\v 11 دِنگَ دࣺگّ لَ ݧُيْ وَخْ، تࣹ ڪࣷنْ نگَ دࣴگࣴرَلْ سَوْ فِتْ بَ سࣷنگِ دَلْ بَ؞» بَ لࣷولُ اَمࣹي سࣹدࣹيࣷݝْ وࣵݖّ، مࣷوڪْ ݒُرَ، سُرْگَامْ، بَ ݖَ ݖَتَلْ لࣵنگُ خَرࣹڪَتْ يَ ݖَ دَلْ بَ؞ 
\v 12 بࣷوبَ وَا مَجَنْ اَڪْ اَمَلࣹگࣹينْ ݧَ اَڪْ مبࣷولࣹمْ وَا ݒࣹنڪُ، ݧَ نگَ نࣹ فُرࣹيتْ ݖَ جࣷورْ گَ، دࣹفْ ندِيرَانْ لُ مࣹلْ نِيْ نجࣺيرࣺيرْ، ندَخْ بَرࣹ؞ سࣹينْ گِلࣺيمْ يَ نَگْ وࣹيسْ نَ لِمْ، ندَخْ بَرࣹ بَ تࣷلُّ نِ فࣹݒِّ سُوفَسْ گࣺيجْ؞ 
\v 13 بَ سࣹدࣹيࣷݝْ اَگْسࣹي، ݖِ جࣹنّ وَايْ لَ يࣹمْ، مُيْ نࣹتَّلِ مࣷرࣷومْ مَ گࣺنْتَمْ؞ مَ نگَ ڪࣷ نَا:‏ «دَمَ نࣹ، گِي گࣺنتّ گُ مَ گࣺنتّ!‏ دُ لࣹنّ لُ مࣷيْ مࣹنّ مبُرُمْ لࣷرسّ مُ مࣴرْگَلُ مُيْ تࣹرْنگَلُيْ وࣴرْ دَلُ مَجَنْ بِ؞ مبُرُ مࣹي دِڪّ بَ ݖِبْ خَيْمَ، دٗورْ ڪࣷ، جࣵلَّرْبِ ڪࣷ، مُ نࣹ جࣵنجَݝْ؞» 
\v 14 مࣷرࣷومْ مَ نࣹ ڪࣷ:‏ «لࣷولُ دࣹ دُ لࣹنّ لُ مࣷيْ سَامَرُبْ سࣹدࣹيࣷݝْ دࣷومُ يࣷوَسْ، \w بࣵنِّ إِسْرَاءِيلْ|بࣵنِّ إِسْرَاءِيلْ:‏\w* بِ؞ يࣵلَّ مࣷو تࣹگْ ݖِ لࣷخࣷومْ وَا مَجَنْ اَڪْ دَلْ بِ بࣺݒّ؞» 
\p 
\v 15 بَ سࣹدࣹيࣷݝْ دࣺگّࣹي گࣺنتّ گَاڪْ ݒِرِ مَ، مُ سُجّٗوتَلْ يࣵلَّ، دࣷورَ دࣹلُّ ݖَ دَلُ إِسْرَاءِيلْ؞ مُ يࣺينࣹ نࣹ:‏ «جٗگْلࣹينْ، اَجِ سَخْ جِ تࣹگْ نَ دَلُ مَجَنْ ݖِ سࣹينْ لࣷخࣷ!‏» 
\v 16 ݖِ ڪَوْ لࣷولُ مُ سࣺدَّلࣹ ݧࣹتِّ تࣺيمࣺيرِ نِتْ ݧَ ݧࣹتِّ ڪُرࣺلْ؛ ڪُ نࣹڪّ، مُ جࣷخْ ڪࣷ بࣺجّࣺنُ ڪُويْ اَڪْ خࣷتُّ نجَقْ اَڪُبْ جُمْ بُ يࣹبࣹ ݖِ نجَقْ لُ نࣹڪّ؞ 
\v 17 مُ نࣹ لࣹينْ:‏ «ݖِ مَنْ نگࣹينْ دِ خࣷولْ، لُ مَ دࣹفْ، نگࣹينْ دࣹفْ ڪࣷ؞ بُ مَيْ اࣵگّ ݖَ ݖَتُ دَلْ بَ رࣹڪّ، لࣺݒّ لُ مَ دࣹفْ، دࣹفْلࣹينْ ڪࣷ؞ 
\v 18 بُ مَ وَلࣹي لِيتْ گِ، مَاڪْ ݧِ مَ اࣵنْدَلْ ݧࣺݒّ، يࣹينْ اِتْ نگࣹينْ وَلَنْدࣷو سࣹينِ لِيتْ، فِ وࣴرْ دَلْ بِ بࣺݒّ، تࣹ نگࣹينْ خَاݖࣷونْدࣷو نࣹ:‏ ‹نگِرْ اَجِ سَخْ جِ، نگِرْ سࣹدࣹيࣷݝْ!‏›» 
\s1 اَجِ سَخْ جِ مَيْ نَ بࣵنِّ إِسْرَاءِيلْ ندَمْ 
\p 
\v 19 سࣹدࣹيࣷݝْ مࣷو اࣵندّ اَڪْ تࣺيمࣺيرِ گٗورْ، بَ ݖَ ݖَتُ دَلْ بَ، ݖَ ندࣷورْتࣹلْ وَتُّبْ خَاجُ گُدِّ، فࣹڪّ ڪُرࣺلْ گَ اَيࣹ وَتُّ دࣷونْ اَوْسِ، ڪُرࣺلْ گَ وَرࣷونَ وࣵݖّ؞ ݧࣷومْ سࣹدࣹيࣷݝْ نَگْ وَلْ لِيتْ يَ، تࣷجْ نجَقْ يَ؞ 
\v 20 لَ ݖَ تࣹگُ ݧࣹتِّ لࣵنگّ يࣺݒّ وَلَنْدࣷو لِيتْ يَ، تࣷجَنْدࣷو نجَقْ يَ؞ جُمْ يَا نگَ ݧُ ݝࣵبّ ݖَ سࣹينْ لࣷخࣷلْ ݖࣵمّࣷݧْ، لِيتْ يَ ݝࣴبࣹ ݖَ سࣹينْ لࣷخࣷلْ ندِجࣷورْ، ݧُيْ وَلْ، تࣹگْ ݖَ دِ خَاݖُ نَانْ:‏ «سَامَرْ ݧࣹيلْ نَ اَجِ سَخْ جِ، ݧࣹيلْ سࣹدࣹيࣷݝْ!‏» 
\v 21 ݧَ نگَ تَخَوْ، ڪُ نࣹڪّ ݖَ سَ بࣺرَبُ بࣷݒّ، ݧُ گَوْ دَلْ بَ؞ دَلُبْ مَجَنْ بࣺݒّ فࣴلْخࣷو، يُوخࣷو، دِ دَوْ؞ 
\v 22 بَ ݧࣹتِّ تࣺيمࣺيرِ لِيتْ يَ جِبَنْدࣷو، سَامَرُ ڪُ ݖِ نࣹڪّ لَ اَجِ سَخْ جِ تࣹگْ مࣷرࣷومْ مَ، ݖَ دَلْ بَ بࣺݒّ، ݧُيْ جَمَنْتࣹ؞ گࣵنگࣷورُ مَجَنْ گࣺݒّ نَگْ دَوَ دَوْ بَ بࣹتْ سِتَ، جࣴمْ ݖࣹرࣹرَ، بَيْ بࣴگَّ جࣷتْ اَبࣹلْ مࣹوࣷلَ گَ فࣹگّࣷوڪْ تَبَتْ؞ 
\p 
\v 23 بَ لࣷولُ اَمࣹي اَبْ وࣷوتࣹبْ ندَجࣹ جِبْ، ݧࣹيلْ \w بࣵنِّ إِسْرَاءِيلْ|بࣵنِّ إِسْرَاءِيلْ:‏\w* گِ بࣷڪّ ݖِ گِيرُگْ نࣹفْتَلِ اَڪْ گِيرُگْ اَسࣹرْ اَڪْ گِيرُگْ مَنَسࣹ گࣺݒّ؞ ݧُ اࣵندّ دࣵقِ وَا مَجَنْ؞ 
\v 24 ݖِ بِيرْ لࣷولُ سࣹدࣹيࣷݝْ يٗنِّ اَيْ ندَوْ ݖَ دِيوَانُ تُنْدُ اࣹفْرَيِمْ بࣺݒّ؞ ݧُ وَخْ لࣹينْ نࣹ لࣹينْ:‏ «دࣹمْلࣹينْ ڪَرِ وَا مَجَنْ تࣹ نگࣹينْ جِيتُجِ لࣹينْ فُ ݧُ مَنَ جࣷتࣹ اَمْ ندࣷخْ، بَ ݖَ بࣹتْ بَرَ اَڪْ ݖَ تࣵڪَّلْ دࣹخُ يُرْدَنْ؞» لَ ݖَ تࣹگُ گِيرُگْ اࣹفْرَيِمْ گࣺݒّ دَجࣹ، ݧُ جِيتُجِ وَا مَجَنْ فࣺݒّ فُ ݧُ مَنَ جࣷتࣹ اَمْ ندࣷخْ، بَ ݖَ بࣹتْ بَرَ، اَڪْ ݖَ تࣵڪَّلْ دࣹخُ يُرْدَنْ؞ 
\p 
\v 25 بَ مُ ڪࣷ دࣹفࣹي ݧُ جࣵݒّ ݧَارِ ڪِلِفَيْ وَا مَجَنْ:‏ اࣷرࣹبْ اَڪْ سࣹيبْ؞ اࣷرࣹبْ لَݧُ رࣹيْ ݖَ دࣷجُ اࣷرࣹبْ وَ ݧُ ڪࣷ مُجّ دِݒّࣹي، سࣹيبْ، ݧُ رࣹيْ ڪࣷ ݖَ نَلُڪَايُ رࣹسࣹݧُ سࣹيبْ، بَ ݧُ ڪࣷ مُجّ دِݒّࣹي؞ گَنَّاوْ لࣷولُ ݧُ دࣵقࣹيتِ وَا مَجَنْ؞ اࣷرࣹبْ اَڪْ سࣹيبْ نَگْ، سࣹينِ بࣷݒّ، سࣹدࣹيࣷݝْ لَݧُ ڪࣷ يٗتْ، ݖَ وࣵلاَّ دࣹخُ يُرْدَنْ؞ 
\c 8 
\p 
\v 1 گَنَّاوْ بَ لࣷولُ وࣺيࣹي، اࣹفْرَيْمࣹينْ ݧَ ݧࣷو وَخْ سࣹدࣹيࣷݝْ، نࣹ ڪࣷ:‏ «يَوْ، لِ نگَ نُ دࣹفْ نَگْ؟ لُ تَخْ بَ نگَيْ خَرࣹجࣹيڪْ وَا مَجَنْ وࣷووُلࣷو نُ؟» جࣷتࣹ بُ مࣹتِّ لَݧُ ݖَ جࣷتࣹيڪْ سࣹدࣹيࣷݝْ؞ 
\v 2 تࣹيوُلْ مُ نࣹ لࣹينْ:‏ «ندَخَمْ مَنْ دࣹ، لِ مَ دࣹفْ دُ دَرَ، سࣷو ڪࣷ سࣹيتࣹي ݖِ جَلࣷورࣹ جِ نگࣹينْ دࣹفْ؞ يࣹينْ وَا اࣹفْرَيِمْ ڪَيْ، سࣹينْ رَاسُمْ رࣹسࣹݧْ سَخْ مࣷو اࣴݒّ وِتُّمْ رࣹسࣹݧْ مُ لࣵنگُ اَبِيࣹسࣹرْ گِ مَ بࣷڪّ؛ 
\v 3 ندَخْ يࣹينْ لَ يࣵلَّ تࣹگْ ݖِ سࣹينْ لࣷخࣷ اࣷرࣹبْ اَڪْ سࣹيبْ، ڪِلِفَيْ وَا مَجَنْ يࣷويُ؞ اَنَ لُ مَ دࣹفْ، مَنْ، لُ نِ تࣷلُّ؟» نَڪَ لَ لࣹينْ وَخْ لࣷولُ، ݧُ گِيفْ، بَ ڪࣷ؞ 
\s1 سࣹدࣹيࣷݝْ جࣵݒّ نَ بُورِ مَجَنْ 
\p 
\v 4 بَ لࣷولُ اَمࣹي سࣹدࣹيࣷݝْ دࣹمْ بَ اࣵگّ دࣹخُ يُرْدَنْ؞ مُ جࣵلّ، مࣷوڪْ ݧࣹتِّ تࣺيمࣺيرِ نِتْ ݧَ مُ اࣵنْدَلْ؞ فࣹڪّ نَ لࣹينْ ݧُ سࣷنّ، تࣹ تࣹيوُلْ ݧُ وࣺيࣹ دࣵقࣹ؞ 
\v 5 بَ ݧُ اࣵگّࣹي سُڪّٗوتْ، سࣹدࣹيࣷݝْ دَفَ وَخْ وَا دࣴڪّ بَ، نࣹ لࣹينْ:‏ «نگَلَّ مَيْ لࣹينْ سَمَ گࣵنگࣷورْ گِ مَ اࣵنْدَلْ اَيْ ڪࣵمْݒِ مبُرُ؞ سࣷنّ نَݧُ تࣹ مَنْ، بُورِ مَجَنْ يِ، سࣹبَ اَڪْ ݖَلْمُنَ، ݧࣷومْ لاَيْ دࣵقِ نِي؞» 
\v 6 ڪِلِفَيْ سُڪّٗوتْ يَ نࣹ ڪࣷ:‏ «يَوْ دَنگَا خَاجَ جࣵݒّ ݖِ لࣷخࣷلْ سࣹبَ اَڪْ ݖَلْمُنَ سَخْ، بَ نُيْ مَيْ سَ مبࣷولࣷو مِ مبُرُ؟» 
\v 7 سࣹدࣹيࣷݝْ نࣹ لࣹينْ:‏ «بَاخْ نَ، بُ اَجِ سَخْ جِ تࣹگࣹي سࣹبَ اَڪْ ݖَلْمُنَ ݖِ سَمَ لࣷخࣷ دࣺيْ، دࣺگِ مࣵنْدِݝْ مࣹيڪِ دَگَّمْ لاَيْ بࣵݖّࣹ سࣹينْ يَرَمْ؞» 
\v 8 سࣹدࣹيࣷݝْ بࣵيِّڪࣷو فࣷوفَ، دࣹمْ ݒࣹنُوࣹلْ؞ وَا دࣴڪّ بࣷوبَ اِتْ، مُ ݧَانْ لࣹينْ لࣷولُ؞ وَا ݒࣹنُوࣹلْ تࣷنْتُ ڪࣷ لَ ڪࣷ وَا سُڪّٗوتْ تࣷنْتُ وࣷونْ؞ 
\v 9 مُ نࣹ وَا ݒࣹنُوࣹلْ:‏ «بُ مَ دࣺلْسࣹيڪْ جࣵمّ، سࣹينْ تَتَ جِي لاَيْ مࣵبّ؞» 
\p 
\v 10 بࣷوبَ سࣹبَ اَڪْ ݖَلْمُنَ ݧَ نگَ ݖَ ڪَرْڪࣷرْ، ݧࣷوڪْ سࣹينِ گࣵنگࣷورْ، تࣷلُّ ݖِ فُڪِّ جُنِّيْ نِتْ اَڪْ جُرٗومْ (15000)، مُيْ مبࣷولࣹمْ لَ دࣹسْ ݖَ مبࣷولࣹمْ گࣵنگࣷورِ وَا ݒࣹنڪُ، ندَخْ تࣺيمࣺيرْ اَڪْ ݧَارْ فُڪِّ جُنِّيْ (120000) خَرࣹڪَتْ لَݧُ رࣹيࣷونْ ݖَ ݧࣷومْ؞ 
\v 11 سࣹدࣹيࣷݝْ دَلْدِ تࣷݒّ يࣷونُ مࣵنگَانْ يِ دࣴڪّࣹ خَيْمَ؛ ݖَ ݒࣹنڪُبْ نࣷبَ اَڪْ يࣷگْبࣷوَ لَ جَارࣹ بَ بࣹتّ دَلُ وَا مَجَنْ، فࣹڪّ لࣹينْ ݧُ نَاگُ، مُ دُمَ لࣹينْ؞ 
\v 12 ݖِ بِيرْ لࣷولُ سࣹبَ اَڪْ ݖَلْمُنَ، ݧَارِ بُورِ مَجَنْ يَ دَوْ، سࣹدࣹيࣷݝْ دࣵقْ سࣹبَ اَڪْ ݖَلْمُنَ، بَ جࣵݒّ لࣹينْ؞ گࣵنگࣷورْ گَ گࣺݒّ، مُ فࣴلْخࣹ لࣹينْ؞ 
\s1 سࣹدࣹيࣷݝْ مبُگَلْ نَ وَا سُڪّٗوتْ اَڪْ ݒࣹنُوࣹلْ 
\p 
\v 13 بَ سࣹدࣹيࣷݝْ دࣷومُ يࣷوَسْ بࣵيِّڪࣷو ݖَ خَرࣹ بَ، جَارࣹ مبَرْتَلُمْ اࣹرࣹسْ، 
\v 14 اَبْ خَلࣹلُ گٗورُ وَا سُڪّٗوتْ لَ جࣵݒّ، لاَجْ ڪࣷ، بَ مُ بِنْدَلْ ڪࣷ تُرِ ڪِلِفَيْ سُڪّٗوتْ اَڪْ مَگْ ݧَ، سࣹينُبْ لِمْ دِ جُرٗومْ ݧَارْ فُڪّ اَڪْ جُرٗومْ ݧَارْ (77)؞ 
\v 15 مُ دِڪّ بَ ݖَ وَا سُڪّٗوتْ، نࣹ لࣹينْ:‏ «خَنَا دُ سࣹبَ اَڪْ ݖَلْمُنَا نگِي، ݧࣷومْ ݧِ نگࣹينْ مَ دࣷونْ ڪٗڪَّلࣹي، نَا مَ يَوْ دَنگَا خَاجَ جࣵݒّ ݖِ لࣷخࣷلْ سࣹبَ اَڪْ ݖَلْمُنَ سَخْ، بَ نُيْ مَيْ سَ نِتْ ݧُ سࣷنّ ݧِ مبُرُ؟» 
\v 16 بَ لࣷولُ اَمࣹي مُ جࣵݒّ مَگِ سُڪّٗوتْ؞ گَنَّاوْ لࣷولُ، اَيْ دࣺگْ اَڪِ دَگّ لَ سࣵڪّࣹ ݖَ مࣵنْدِݝْ مَ، بَ خَمَلْ لࣹينْ ݖَ مبِرْ؞ 
\v 17 تَتَيْ ݒࣹنُوࣹلْ بَ اِتْ دَ ڪࣷو مࣵبّ، رࣹيْ گٗورِ گࣷخْ بَ؞ 
\p 
\v 18 بَ لࣷولُ وࣺيࣹي سࣹدࣹيࣷݝْ لاَجْ سࣹبَ اَڪْ ݖَلْمُنَ، نࣹ لࣹينْ:‏ «ݧَ نگࣹينْ رࣹيࣷونْ ݖَ تَبࣷرْ، نُ ݧُ مࣹلْ؟» ݧُ نࣹ ڪࣷ:‏ «ڪُ لَ گِسْ دَالْ، گِسْ نَ لࣹينْ؞ ڪُ ݖِ نࣹڪّ دࣷومُ بُورْ لَيْ نِرࣷولْ؞» 
\v 19 مُ نࣹ لࣹينْ:‏ «سَمَ دࣷومِ ندࣹيْ لَݧُ، نࣷو بࣷڪّ مࣹنّ مࣹينْ؞ گِݧْ نَا ڪࣷ ݖِ اَجِ سَخْ جِيْ دُندّ، سُ نگࣹينْ لࣹينْ بَ وࣷونْ ݧُ دُندّ، ڪࣷنْ تࣹيْ دُمَ لࣹينْ رࣹيْ؞» 
\v 20 مُ نࣹ يࣹتࣹرْ، اَبْ تَاوَمْ:‏ «جٗگَلْ رࣹيْلࣹينْ؞» تࣹيوُلْ نگٗورْ سَ رَگَلْ بَ بࣷݖِّوُلْ سَامَرَمْ، ندَخْ بࣷوبَ دَيْ گࣷنࣹ؞ 
\v 21 سࣹبَ اَڪْ ݖَلْمُنَ دَلْدِ نࣹ:‏ «جٗگَلْ يَوْ ݖِ سَ بࣷݒّ، نگَ جَمْ نُ؛ گٗورْ ݖَ دࣷولࣹ جَ؞» سࣹدࣹيࣷݝْ نَگْ رࣹيْ سࣹبَ اَڪْ ݖَلْمُنَ؞ ݖِ ڪَوْ لࣷولُ مُ جࣴلْ دِگَلْ يَ وࣷونْ ݖَ سࣹينْ بَاتِ گِلࣺيمْ يَ؞ 
\s1 سࣹدࣹيࣷݝْ گࣵنْتُ نَ نگُورْ گَ 
\p 
\v 22 بَ لࣷولُ وࣹيسࣷو \w بࣵنِّ إِسْرَاءِيلْ|بࣵنِّ إِسْرَاءِيلْ:‏\w* ݧࣷو وَخْ سࣹدࣹيࣷݝْ، نࣹ ڪࣷ:‏ «يِلِفْ نُ، يَاڪْ سَ دࣷومْ، بَ ݖِ سَبْ سࣴتْ، ندَخْ يَا نُ مُسَلْ ݖِ وَا مَجَنْ؞» 
\v 23 سࣹدࣹيࣷݝْ نࣹ لࣹينْ:‏ «دࣺيدࣺيتْ، دُ مَنْ مَا لࣹينْ دِ يِلِفْ، سَمَ دࣷومْ اِتْ دُ لࣹينْ يِلِفْ؞ اَجِ سَخْ جِ مࣷو لࣹينْ دِ يِلِفْ؞» 
\v 24 سࣹدࣹيࣷݝْ دࣹلُّ نࣹ لࣹينْ:‏ «لࣹنّ دَالْ لاَيْ سࣵڪُّ ݖِ يࣹينْ:‏ نَ مَ ڪُ نࣹڪّ ݖِ يࣹينْ جࣷخْ اَبْ جَارࣷبْ نࣷݒّ ݖِ اَلَلُ سࣴخࣴتࣷومْ؞» بࣷوبَ اَيْ جَارࣷيْ نࣷݒّ يُ وُرُسْ لَ وَا مَجَنْ دَانْ تَڪّ، ندَخْ مࣷو دࣷونْ بَاخُ اِسْمَيْلࣹينْ ݧِ؞ 
\v 25 ݧُ نࣹ ڪࣷ:‏ «نࣷو لَ ڪࣷيْ جࣷخْ ڪَيْ!‏» ݧُ لَلْ مَلاَنْ، ڪُ نࣹڪّ سࣵنِّ ݖَ جَارࣷبْ نࣷݒّ بُ بࣷڪّ ݖَ اَلَلُ سࣴخࣴتࣷومْ؞ 
\v 26 دِيسَايُ جَارࣷيْ وُرُسْ يَ سࣹدࣹيࣷݝْ سࣵڪُّ، جُنِّيْ سِيڪَلِ وُرُسْ اَڪْ جُرٗومْ ݧَارِ تࣺيمࣺيرْ (1700) لَ، مُ تࣷلُّ ݖِ ݧَارْ فُڪِّ ڪِلࣷ، تࣹ بࣷڪّࣹوُلْ اَڪْ ݖَقِ وُرُسْ يَ، اَڪْ لࣷݝْ-لࣷݝْ يَ، اَڪْ يࣺرࣹيْ بُورِ مَجَنْ يُ خࣷنقّ ݖُرّ يَ، اَڪْ دِگَلْ يَ وࣷونْ ݖَ سࣹينْ بَاتِ گِلࣺيمْ يَ؞ 
\v 27 وُرُسْ وَ، مبُبَّمْ خَرْ-سࣵنِّ لَ ݖَ سࣹدࣹيࣷݝْ دࣹفَرْلُ، بَ تࣹگْ ڪࣷ ݖَ اࣷفْرَ، دࣴڪّ بَ مُ فࣹڪّ بَاخْ؞ إِسْرَاءِيلْ گࣺݒّ نَگْ دِ فَ بࣷڪَّالࣹي خَرْ-سࣵنِّ مَ، مُ دࣷونْ اَگْ فِيرْ گُيْ خِيرْتَلْ سࣹدࣹيࣷݝْ اَڪْ وَا ڪࣴرَمْ ݖِ مࣷيْ؞ 
\s1 جَمࣷنࣷيْ سࣹدࣹيࣷݝْ جࣹيخْ نَ 
\p 
\v 28 بَ مُ ڪࣷ دࣹفࣹي وَا مَجَنْ نَنگُلْ \w بࣵنِّ إِسْرَاءِيلْ|بࣵنِّ إِسْرَاءِيلْ:‏\w*، سِگّࣹيتُݧُ؞ جࣵمّ نَگْ اَمْ ݖَ رࣺيوْ مَ دِيرُ ݧࣹينتّ فُڪِّ اَتْ، ݖَ جَنْتِ سࣹدࣹيࣷݝْ؞ 
\p 
\v 29 گَنَّاوْ گِ يࣹرُبَالْ دࣷومُ يࣷوَسْ دࣹلُّ ڪࣴرَمْ، تࣷوگْ فَ؞ 
\v 30 سࣹدࣹيࣷݝْ اَمࣷونْ نَ جُرٗومْ ݧَارْ فُڪِّ دࣷومْ يُ گٗورْ يُ مُ جُرْ ݖِ گࣹݧࣷومْ، ندَخْ جَبَرْ يُ بَرࣹ لَ اَمࣷونْ؞ 
\v 31 نࣹڪَّالࣹيمْ بَ وࣷونْ ݖَ سِڪࣹمْ مࣷومْ اِتَمْ، دࣷومْ جُ گٗورْ لَ ݖَ اَمْ، تُدّࣹ ڪࣷ اَبِمࣹلࣹگْ؞ 
\v 32 گَنَّاوْ گِ سࣹدࣹيࣷݝْ دࣷومُ يࣷوَسْ فَاتُ، فࣹڪّ ڪࣷ مࣵگَّتْ لࣷولْ؞ ݧُ دࣹنݖّ ڪࣷ ݖَ خُنْتِمْ بࣵمّࣹيلُ يࣷوَسْ بَايَمْ، ݖَ اࣷفْرَ گُ اَبِيࣹسࣹرࣹينْ ݧَ؞ 
\p 
\v 33 گَنَّاوْ بَ سࣹدࣹيࣷݝْ فَاتࣷو، بࣵنِّ إِسْرَاءِيلْ دَݧࣷو وَلْبَتِڪُ، دِ بࣷڪَّالࣹيڪْ تُورْ يَ ݧُ نَا ٭\w بَالْ|بَالْ:‏\w*، بَ فَرْ دࣹفْ بَالْ بࣹرِتْ سࣹينْ يࣵلَّ، 
\v 34 فࣵتَّلِڪُوُݧُ سࣹينْ يࣵلَّ اَجِ سَخْ جِ لࣹينْ خࣹتَّلِ ݖِ سࣹينْ نࣷونْ يِ لࣹينْ سࣺقْ يࣺݒّ؞ 
\v 35 جࣴفࣹوُݧُ نگࣷرْ اِتْ سࣹينْ دِگَّنْتࣹيڪْ وَا ڪࣴرْ يࣹرُبَالْ، مَانَامْ سࣹدࣹيࣷݝْ، اَڪْ مبࣷولࣹمْ لُ بَاخْ لِ مُ دࣹفَلْ إِسْرَاءِيلْ؞ 
\c 9 
\s1 اَبِمࣹلࣹگْ فَلُ نَ ݖَ سِڪࣹمْ 
\p 
\v 1 اَبِمࣹلࣹگْ دࣷومُ يࣹرُبَالْ جُ گٗورْ مࣷو دࣹمْ ݖَ ݖࣵمِّݧِ يَايَمْ ݖَ سِڪࣹمْ؞ مُ وَخْ اَڪْ ݧࣷومْ اَڪْ مبࣷولࣹمْ وَا لࣵنگِ مَامَمْ جُ گٗورْ جِ جُرْ يَايَمْ؞ مُ نࣹ لࣹينْ:‏ 
\v 2 «دَنگࣹينْ دِ لاَجْ ڪࣵنگَمِ سِڪࣹمْ يࣺݒّ، نࣹ لࣹينْ:‏ ‹لَنْ مࣷو لࣹينْ گࣴنَلْ ݖِ يِي ݧَارْ:‏ جُرٗومْ ݧَارْ فُڪِّ دࣷومِ يࣹرُبَالْ يࣺݒّ يِلِفْ لࣹينْ، اَمْ ڪࣹنّ دࣷݝّ يِلِفْ لࣹينْ؟ مَنْ مِيْ سࣹينْ دࣹرࣹتْ، دِ سࣹينْ مبࣷڪّ لࣹنقࣹ نَگْ، بࣵيِّلࣹينْ مَ خࣹلْ؞›» 
\v 3 بَ لࣷولُ اَمࣹي اَيْ نِجَايَمْ يࣹگّࣹ مبࣷولࣹمْ ڪࣵنگَمِ سِڪࣹمْ ڪࣵدُّ يࣷويُ يࣺݒّ؞ سࣹينُبْ خࣷلْ نَگْ جࣹنگَلْ اَبِمࣹلࣹگْ، ندَخْ دَݧُ نࣹ:‏ «ڪِي ڪَتْ مࣷويْ سُنُ مبࣷڪّ؞» 
\v 4 بَ مُ ڪࣷ دࣹفࣹي ݧُ جࣷخْ ڪࣷ جُرٗومْ ݧَارْ فُڪِّ سِيڪَلِ خَالِسْ، بُ ݧُ جࣴلࣹ ݖَ سࣹينْ ڪࣴرْ تُورْ مَ ݧُيْ وَخْ ٭\w بَالْ بࣹرِتْ|بَالْ:‏\w*؞ اَبِمࣹلࣹگْ فࣹيࣹ ڪࣷ اَيْ نِتْ ݧُ تࣹڪّࣹيدِ تࣹ يَرࣷو سࣹينْ سَگࣷ؞ ݧࣷوݧَ تࣷݒّ ݖَ گَنَّاوَمْ؞ 
\v 5 مُ دࣹمْ نَگْ ڪࣴرْ بَايَمْ، ݖَ اࣷفْرَ، دَلْدِ رࣹنْدِ ݖِ وࣹنّ دࣷجْ جُرٗومْ ݧَارْ فُڪِّ گٗورْ يَ مُ بࣷڪَّلْ سࣹينْ بَايْ؞ مࣹنُّمْ يࣷتَمْ، دࣷومُ يࣹرُبَالْ جُ گٗورْ جَ گࣴنْ دِ ندَوْ مࣷو ݖَ دࣹسْ، تࣹ دَا لࣵقُ وࣷونْ؞ 
\p 
\v 6 بَ لࣷولُ اَمࣹي مبࣷولࣹمْ ڪࣵنگَمِ سِڪࣹمْ اَڪْ بࣹتْ مِلࣷ گࣺݒّ دَجࣹجِ ݖَ گَرَبُ سِڪࣹمْ گُ مَگْ گَ فࣹگّࣷوڪْ دࣷجْ وَ؞ فَ لَݧُ فَلْ اَبِمࣹلࣹگْ بُورْ؞ 
\s1 يࣷتَمْ لࣺيبْ نَ بࣵنِّ إِسْرَاءِيلْ 
\p 
\v 7 بَ ݧُ اࣵگّࣹي يࣷتَمْ مبِرْ مَ، دَفَ يࣺيگْ بَ ݖَ ڪَوْ تُنْدُ گَرِسِمْ؞ مُ اࣵدُّ ݖَ ڪَوْ نࣹ:‏ «وَا سِڪࣹمْ دࣺگْلُلࣹينْ مَا، ندَخْ يࣵلَّ دࣺگْلُ لࣹينْ؞ 
\p 
\v 8 «گَرَبْ يࣹي دࣷگُ وࣷونْ، نࣹ دَݧُيْ فَلِ سࣹينْ بُورْ؞ ݧُ نࣹ اࣷلِوْ:‏ ‹فَلُلْ، دِ سُنُ بُورْ؞› 
\v 9 اࣷلِوْ نࣹ لࣹينْ:‏ ‹خَنَا دُمَ دَڪَّلْ سَمَ دِوُ تࣵنّࣺيفْ گِي ݧُيْ تࣹرَلࣹ يࣵلَّ، تࣹ دِ ڪࣷ تࣹرَلࣹ نِتْ ݧِ، دࣹمْ نَا دَمَيْ جَايْ دࣷولࣹ ݖِ ڪَوْ گَرَبْ يِ؟› 
\v 10 گَرَبْ يِ نَگْ نࣹ گَرَبُ فِگّ:‏ ‹يَوْ ݧࣴوَلْ بࣷوگْ فَلُ، دِ سُنُ بُورْ؞› 
\v 11 فِگّ نࣹ لࣹينْ:‏ ‹خَنَا دُمَ دَڪَّلْ سَمَ تࣹمْ-تࣹمْ جِي اَڪْ سَمَ مࣹݧّࣹيفْ مُ نࣹيخْ مِ، نَانْ دَمَيْ جَايْ دࣷولࣹ ݖِ ڪَوْ گَرَبْ يِ؟› 
\v 12 گَرَبْ يَ نࣹ رࣹسࣹݧْ:‏ ‹ڪࣷنْ يَوْ ݧࣴوَلْ فَلُ، دِ سُنُ بُورْ؞› 
\v 13 رࣹسࣹݧْ نࣹ لࣹينْ:‏ ‹خَنَا دُمَ دَڪَّلْ سَمَ بِيݧْ بُ بࣹيسْ بِيْ بࣺگَلْ يࣵلَّ اَڪْ نِتْ ݧِ، نَانْ دَمَيْ جَايْ دࣷولࣹ ݖِ ڪَوْ گَرَبْ يِ؟› 
\v 14 بَ مُ ڪࣷ دࣹفࣹي گَرَبْ يࣺݒّ نࣹ دࣺدّ:‏ ‹ڪࣷنْ نَگْ يَوْ، ݧࣴوَلْ فَلُ، دِ سُنُ بُورْ؞› 
\v 15 دࣺدّ نࣹ گَرَبْ يَ:‏ ‹سُ نگࣹينْ مَ بࣴگّࣹي فَلْ، مَيْ سࣹينْ بُورْ، جِيتࣹ لࣹينْ، تࣹ مُيْ دࣴگّ ݖِ يࣹينْ، ݧࣴوْلࣹينْ لࣵقُ ݖِ سَمَ ڪࣹرْ، لُ ڪࣷ مࣷيْ نَگْ يَلْ نَ سَوَرَ تࣵڪّࣹ ݖِ دࣺدّ گِ، لَڪِّ بَ ݖَ گَرَبِ سࣹيدَرِ لِبَݝْ؞› 
\p 
\v 16 «لࣺيگِ نَگْ، ندࣹگَمْ دࣴگّ اَڪُگْ مَتْ نگࣹينْ جࣴفࣹ، بَ فَلْ اَبِمࣹلࣹگْ بُورْ، ندࣹگَمْ اِتْ جࣴفْ لَ جُ نگࣹينْ بَاخࣹي يࣹرُبَالْ اَڪْ وَا ڪࣴرَمْ، بَ فࣹيࣹ ڪࣷ ڪࣷ لُ مُ لࣹينْ جِ، 
\v 17 تࣹ ندَخَمْ دࣺيْ، سَمَ بَايْ خَرࣹيلْ نَ لࣹينْ، جَايْ بَڪَّنَمْ، بَ خࣹتَّلِ لࣹينْ ݖِ وَا مَجَنْ؛ 
\v 18 تࣹيوُلْ تࣹيْ يࣹينَ جٗگَلْ سَمَ وَا ڪࣴرْ بَايْ، بَ بࣷولࣹ جُرٗومْ ݧَارْ فُڪِّ دࣷومَمْ يُ گٗورْ، بٗومْ لࣹينْ ݖِ وࣹنّ دࣷجْ، تࣹ يࣹينَ فَلْ بُورْ ݖِ ڪَوْ ڪࣵنگَمِ سِڪࣹمْ، اَبِمࣹلࣹگْ دࣷومُ جَامَمْ بُ جِگࣺينْ، ندَخْ لِ مُيْ سࣹينْ مبࣷڪّ!‏ 
\v 19 ڪࣷنْ ندࣹگَمْ دࣴگّ اَڪُگْ مَتْ نگࣹينْ جࣴفࣹيڪْ يࣹرُبَالْ اَڪْ وَا ڪࣴرَمْ تࣹيْ جِي، يَلْ نَنگࣹينْ اَمْ بࣵنّࣹيخْ ݖِ اَبِمࣹلࣹگْ، تࣹ مࣷومْ اِتْ مُ اَمْ بࣵنّࣹيخْ ݖِ يࣹينْ؞ 
\v 20 لُ ڪࣷ مࣷيْ نَگْ، يَلْ نَ سَوَرَ تࣵڪّࣹ فَ اَبِمࣹلࣹگْ، خࣷيࣷمْ ڪࣵنگَمِ سِڪࣹمْ اَڪْ بࣹتْ مِلࣷ، تࣵڪّࣹيتِ ݖَ وَا سِڪࣹمْ اَڪْ بࣹتْ مِلࣷ، خࣷيࣷمْ اَبِمࣹلࣹگْ؞» 
\v 21 بَ لࣷولُ اَمࣹي يࣷتَمْ دَوَ دَوْ بَ بࣹيرْ، دَلْدِ سَنݖِ فࣷوفَ، نگِرْ مُݖّ ݖِ دࣷومُ بَايَمْ اَبِمࣹلࣹگْ؞ 
\s1 وَا سِڪࣹمْ فِݒُّ نَݧُ 
\p 
\v 22 ݧࣹتِّ اَتْ لَ اَبِمࣹلࣹگْ مࣷومْ إِسْرَاءِيلْ؞ 
\v 23 گَنَّاوْ گِ، يࣵلَّ يࣹبَلْ نگࣹلَوْ لُ بࣷنْ لُيْ فࣺيوَلࣹ اَبِمࣹلࣹگْ اَڪْ ڪࣵنگَمِ سِڪࣹمْ؞ ڪࣵنگَمِ سِڪࣹمْ وࣷرْ اَبِمࣹلࣹگْ، 
\v 24 نگِرْ ݒࣹيُگْ جࣴفِ ݖࣷخࣷرْ جَ دَلْ جُرٗومْ ݧَارْ فُڪِّ دࣷومِ يࣹرُبَالْ يُ گٗورْ بَ سࣹينْ دࣹرࣹتْ تُورُ، نگِرْ ڪࣴݒّ ڪࣷ اَبِمࣹلࣹگْ، مࣷوڪْ ڪࣵنگَمِ سِڪࣹمْ يَ ڪࣷ جࣵݒَّلࣹ وࣷونْ، بَ مُ بٗومْ دࣷومِ بَايَمْ يࣷويُ؞ 
\v 25 ݖِ ڪَوْ لࣷولُ ڪࣵنگَمِ سِڪࣹمْ دِ وُتَ يࣵقَلْ اَبِمࣹلࣹگْ، بَ تࣹگْ اَيْ تࣴرُڪَتْ ݖَ ڪَوْ تُندّ يَ، ݧُيْ نَنگُ اَلَلُ ڪࣺݒّ ڪُ جَارࣹ ݖَ يࣷونْ وَ؞ ݧُ دَلْدِ ڪࣷيْ يࣹگّࣹ اَبِمࣹلࣹگْ؞ 
\p 
\v 26 ݖِ بِيرْ لࣷولُ گَالْ دࣷومُ اࣹبࣹدّ جُ گٗورْ اࣵندّ اَڪِ بࣷڪَّمْ، دِڪّ سِڪࣹمْ؞ ڪࣵنگَمِ سِڪࣹمْ نَگْ وٗولُ ڪࣷ؞ 
\v 27 گَنَّاوْ گِ، ݧُ اࣵندّ دࣹمْ ݖَ تࣷولْ يَ، وِتّ سࣹينْ تٗوڪࣴرُ رࣹسࣹݧْ، نَلْ، دِ بࣵنّࣹيخُ؞ لَ ݖَ تࣹگُ ݧُ دࣹمْ ݖَ سࣹينْ ڪࣴرْ تُورْ مَ؞ ݧَ نگَيْ لࣹڪّ اَڪَ نَانْ، تࣹيْ سࣹوَلْ اَبِمࣹلࣹگْ؞ 
\v 28 گَالْ دࣷومُ اࣹبࣹدّ نࣹ:‏ «اَنَ ڪُيْ اَبِمࣹلࣹگْ، اَڪْ نࣷويْ ڪَنْ ݖِ سِڪࣹمْ گِي، بَيْ نَنگُلْ اَبِمࣹلࣹگْ؟ خَنَا دُ دࣷومُ يࣹرُبَالْ، سࣹبُلْ دِ جَرَافَمْ؟ دَمَ نࣹ نَنگُلْ-لࣹينْ وَا ڪࣴرْ اَمࣷرْ، مِ سَنݖّ سِڪࣹمْ؞ لُ وَرَلْ نُيْ نَنگُلْ اَبِمࣹلࣹگْ؟ 
\v 29 اࣺيْ ڪُ تࣹگࣷونْ اَسْڪَنْ وِي ݖِ سَمَ لࣷخࣷ، بَ مَ جࣴلࣹ فِ اَبِمࣹلࣹگْ!‏ ڪࣷنْ دَمَ نَانْ اَبِمࣹلࣹگْ:‏ ‹دَجَلࣹيلْ سَ گࣵنگࣷورْ تࣹ گࣺنّ فِي، نُ خَرࣹ!‏›» 
\p 
\v 30 بَ مُ ڪࣷ دࣹفࣹي سࣹبُلْ جَرَافُ دࣴڪّ بَ دࣺگّ ڪࣵدُّ يࣷويُ گَالْ دࣷومُ اࣹبࣹدّ وَخْ؞ خࣷلَمْ تࣵنگّ ݖَ، 
\v 31 مُ يٗنِّ ندࣵنڪّ اَيْ ندَوْ ݖَ اَبِمࣹلࣹگْ، نࣹ ڪࣷ:‏ «گَالْ دࣷومُ اࣹبࣹدّ اَڪِ بࣷڪَّمْ ڪَتْ دِڪّ نَݧُ سِڪࣹمْ، تࣹ ݧَ نگَ نࣷونࣹي دِ خَبْتَلْ وَا دࣴڪّ بِ ݖِ سَ ڪَوْ؞ 
\v 32 ڪࣷنْ نَگْ دَنگَيْ جٗگْ گُدِّ، يَاڪْ گࣵنگࣷورْ گِ نگَ اࣵنْدَلْ، نگَ لَلْ اَمْ تࣴرُ ݖَ اࣵلّ بَ؞ 
\v 33 بُ اࣴلّࣴگࣹي بَ جَنتّ بِيْ فࣹنڪّ رࣹڪّ، سࣵقِلْ ݖِ ڪَوْ دࣴڪّ بِ؞ گَالْ اَڪْ گࣵنگࣷورْ گِ مُ اࣵنْدَلْ دُݧُ دࣹفْ لُ مࣷيْ گࣺنّ دَجࣹيڪْ يَوْ، سُ ڪࣷ دࣹفࣹي نگَ دࣹفْ ڪࣷ لࣷو مَنْ؞» 
\p 
\v 34 ݖِ ڪَوْ لࣷولُ اَبِمࣹلࣹگْ جٗگْ گُدِّ، مࣷوڪْ مبࣷولࣹمْ گࣵنگࣷورْ گَ مُ اࣵنْدَلْ، ݧُ لَلْ اَمْ تࣴرُ فَ جَنࣷوڪْ سِڪࣹمْ، دࣹفْ ݧࣹينْتِ ڪُرࣺلْ؞ 
\v 35 بَ گَالْ دࣷومُ اࣹبࣹدّ گࣺنّࣹي بَ تَخَوْ ݖَ بُنتّ دࣴڪّ بَ، اَبِمࣹلࣹگْ اَڪْ گࣵنگࣷورْ گَ مُ اࣵنْدَلْ نࣹ ݒࣴلّ، گࣺنّࣹ فَ ݧُ دࣷونْ تࣴرࣷو؞ 
\v 36 گَالْ سࣺينْ گࣵنگࣷورْ گَ، نࣹ سࣹبُلْ:‏ «گࣵنگࣷورَ نگِي دِ وࣵݖّࣹ ݖَ ڪَوْ تُندّ يَ!‏» سࣹبُلْ نࣹ ڪࣷ:‏ «تَڪّندࣹيرِ تُندّ يِ دࣹ نگَ گِسْ، ݧُ مࣹلْ نِيْ نِتْ؞» 
\v 37 گَالْ دࣹلُّ نࣹ:‏ «مَ نࣹ گࣵنگࣷورَ نگِي دِ وࣵݖّسِ، جٗگࣹ ڪَوْ تُنْدُ دِگّ بِ، اَڪْ مࣹنّ مبࣷولࣷو مُيْ دِڪّ، جٗگࣹ يࣷونُ گَرَبُ سࣹينْ گُ گِسَانࣹڪَتْ يَ!‏» 
\v 38 سࣹبُلْ نࣹ ڪࣷ:‏ «اَنَ سَ رࣺيْ لࣵمِّݧْ گِ نگَ دࣷونْ وَخࣹ نَانْ ڪُيْ اَبِمࣹلࣹگْ بَ ݧُ دِ ڪࣷ نَنگُلْ؟ خَنَا دُ گࣵنگࣷورْ گِي نگَ دࣷونْ تُوتَلْ؟ گࣺنَّلْ رࣹڪّ نَگْ، خࣹيخْ اَڪْ ݧࣷومْ!‏» 
\p 
\v 39 گَالْ نَگْ گࣺنّ، جِيتُ ڪࣵنگَمِ سِڪࣹمْ؞ مُ دَلْدِ خَرࣹيڪْ اَبِمࣹلࣹگْ؞ 
\v 40 اَبِمࣹلࣹگْ دࣵقْ ڪࣷ، مُ دَوْ، نِتَمْ ݧُ بَرࣹ دَانُ، نࣹ لَرࣹيتْ، بَ ݖَ بُنتّ دࣴڪّ بَ؞ 
\v 41 بَ لࣷولُ اَمࣹي اَبِمࣹلࣹگْ سَنݖِ اَرُمَ، سࣹبُلْ بࣷولࣹ گَالْ اَڪِ بࣷڪَّمْ، گࣺنّࣹ لࣹينْ سِڪࣹمْ، آيࣹ لࣹينْ فَ؞ 
\p 
\v 42 ݖَ اࣴلّࣴگْ سَ وَا سِڪࣹمْ دِ وَاجَ گࣺنّ جࣴمْ ݖَ تࣷولْ يَ؞ ݧُ اࣵگّࣹ ڪࣷ اَبِمࣹلࣹگْ؞ 
\v 43 اَبِمࣹلࣹگْ دَجَلࣹ گࣵنگࣷورْ گَ، سࣺدَّلࣹ لࣹينْ ݧࣹتِّ مبࣷولࣷو؞ مُ لَلْ اَمْ تࣴرُ ݖِ اࣵلّ بِ؞ بَ مُ گِسࣹي وَا دࣴڪّ بَ دِ گࣺنّࣹ ݖَ دࣴڪّ بَ رࣹڪّ، دَفَ جٗگْ، نࣹ مِلِبْ ݖَ سࣹينْ ڪَوْ؞ 
\v 44 اَبِمࣹلࣹگْ اَڪْ مبࣷولࣷو مِ مُ اࣵنْدَلْ ݧࣷو رِيرْ وُتِ بُنتّ دࣴڪّ بَ، تَخَوْ فَ، ݧَارِ مبࣷولࣷو يَ ݖَ دࣹسْ رِيرْ، دَلِ ݖَ مبࣷولࣹمْ ݧَ نࣹڪّࣷونْ ݖَ اࣵلّ بَ، بَ دُمَ لࣹينْ؞ 
\v 45 بࣺسُبْ ڪࣹرࣷوگْ بࣺݒّ لَ اَبِمࣹلࣹگْ خَرࣹيڪْ دࣴڪّ بَ، بَ نَنگُ ڪࣷ، ݧَ ݖَ دࣴڪّ، مُ رࣹيْ لࣹينْ؞ مُ يࣵقْ دࣴڪّ بَ يَخࣹيتْ، سُيْ فَ خࣷرࣷمْ؞ 
\p 
\v 46 بَ مبࣷولࣹمْ ڪࣵنگَمِ سِڪࣹمْ يَ ݖَ تَتَمْ سِڪࣹمْ دࣺگّࣹي لࣷولَ، ݖَ لَݧُ لࣵقُجِ، ݖَ ݒَخْ مَ ݧُ گَسْ ݖَ ڪࣴرْ تُورْ مَ ݧُيْ وَخْ بࣹرِتْ، دࣹفْ ڪࣷ نࣺيگُ رَوُڪَايْ؞ 
\v 47 ݧُ يࣹگّࣹ اَبِمࣹلࣹگْ نࣹ ڪࣷ مبࣷولࣹمْ ڪࣵنگَمِ سِڪࣹمْ يَ دࣴڪّ ݖَ تَتَمْ سِڪࣹمْ دَجࣹ نَݧُ؞ 
\v 48 مُ دَلْدِ يࣺيگِ تُنْدُ ݖَلْمࣷنْ مࣷوڪْ مبࣷولࣹمْ گࣵنگࣷورْ گِ مُ اࣵنْدَلْ؞ ݖِ ڪَوْ لࣷولُ اَبِمࣹلࣹگْ جࣴلْ اَبْ سࣺمِّݧْ، دࣷگْ ݖَرُ گَرَبْ، يࣺڪِّ، تࣹگْ ݖِ مبَگَّمْ؞ مُ نࣹ گࣵنگࣷورْ گَ مُ اࣵنْدَلْ:‏ «نُ نگࣹينْ گِسْ مَ دࣹفْ ڪࣷ رࣹڪّ، گَاوْلࣹينْ دࣹفْ نࣷونُ؞» 
\v 49 گࣵنگࣷورْ گࣺݒّ اِتَمْ، ڪُ ݖِ نࣹڪّ دࣷگْ اَبْ ݖَرَمْ، ݧُ تࣷݒّ ݖَ گَنَّاوْ اَبِمࣹلࣹگْ؞ ݖِ ڪَوْ لࣷولُ ݧُ جَلْ ݖَرْ يَ فَ سࣴسْ ݖَ نࣺيگُ رَوُڪَايْ بَ، دَلْدِ ڪࣷيْ تَالْ ݖَ ڪَوْ ݧَ ݖَ بِيرْ؞ بَ مُ ڪࣷ دࣹفࣹي وَا تَاخُمْ سِڪࣹمْ يࣺݒّ دࣹي، تࣷلّࣷوڪْ جُنِّيْ نِتْ، گٗورْ اَڪْ جِگࣺينْ؞ 
\s1 اَبِمࣹلࣹگْ خَرࣹ نَ بَ دࣹي 
\p 
\v 50 لَ ݖَ تࣹگُ اَبِمࣹلࣹگْ دࣹمْ تࣹبࣹݖّ، دَلْ فَ جَنࣷوڪْ دࣴڪّ بَ؞ ݖِ ڪَوْ لࣷولُ مُ نَنگُ ڪࣷ؞ 
\v 51 تَتَ جُ ݧُ دࣵبَّلِ مࣷو نࣹڪّࣷونْ ݖَ بِيرْ دࣴڪّ بَ؞ وَا دࣴڪّ بَ بࣺݒّ نَگْ، گٗورْ اَڪْ جِگࣺينْ، دَوْ لࣵقُجِ فَ؛ ݧُ تࣴجُ ݖَ بِيرْ، دَلْدِ يࣺيگْ ݖَ ڪَوْ تَاخْ مَ؞ 
\v 52 اَبِمࣹلࣹگْ دِڪّ بَ ݖَ تَتَ جَ، سࣷنگّ ڪࣷ؞ نَڪَ لَ دِڪّ بَ جࣹگࣹ بُنْتُ تَتَ جَ، نَرْ ڪࣷو تَالْ، 
\v 53 اَسْ ندَوْ تࣴمْبَلࣹ ݖَ ڪَوْ اَوْ دࣷجُ وࣷلُڪَايْ وُ مَگْ، مُ خَرْ ڪَاݝْ مَ؞ 
\v 54 اَبِمࣹلࣹگْ گَاوْ وࣷو خَلࣹ بُ گٗورْ بَ يࣷرْ نگࣵنَّايَمْ، نࣹ ڪࣷ:‏ «بࣷݖِّلْ سَ سَامَرْ، تࣹ جࣹڪّلِ مَ، ندَخْ ڪࣹنّ دُ نࣹ جِگࣺينَ مَ رࣹيْ!‏» خَلࣹ بُ گٗورْ بَ جَمْ ڪࣷ، مُ دࣹي؞ 
\v 55 وَا إِسْرَاءِيلْ نَگْ گِسْ نࣹ اَبِمࣹلࣹگْ دࣹي نَ، ڪُ نࣹ دَلْدِ ݧِبِّ؞ 
\p 
\v 56 نࣷونُ لَ يࣵلَّ دࣹلّࣷو اَبِمࣹلࣹگْ جࣴفْ جُ بࣷنْ جَ مُ دࣹفࣷونْ بَايَمْ، بَ مُ رࣹيࣹي جُرٗومْ ݧَارْ فُڪِّ دࣷومِ بَايَمْ؞ 
\v 57 مبࣷولࣹمْ مبࣷنُگْ ڪࣵنگَمِ سِڪࣹمْ اِتَمْ، ݖِ سࣹينْ ڪَوْ بࣷݒّ لَ ڪࣷ يࣵلَّ ڪࣴݒّ؞ ݧَانُ اَلْڪࣵنْدࣹ گُ يࣷتَمْ دࣷومُ يࣹرُبَالْ، نࣷونُ لَ دَلࣹ ݖَ سࣹينْ ڪَوْ؞ 
\c 10 
\s1 يࣹنࣹينِ نجِيتْ فَلُ نَݧُ ݖَ إِسْرَاءِيلْ 
\p 
\v 1 گَنَّاوْ اَبِمࣹلࣹگْ، تࣷلَ دࣷومُ ݒُوَ دࣷومُ دࣷدࣷ، مِ بࣷڪّ ݖِ گِيرُگْ اِسَاڪَرْ مࣷو جٗگْ نگِرْ وَلُّ إِسْرَاءِيلْ؞ مَ نگَ دࣴڪّࣷونْ سَمِرْ ݖَ دِيوَانُ تُنْدِ اࣹفْرَيِمْ؞ 
\v 2 ݧَارْ فُڪِّ اَتْ اَڪْ ݧࣹتّ لَ جِيتࣹ إِسْرَاءِيلْ؞ بَ مُ دࣹيوࣹي، ݖَ سَمِرْ لَݧُ ڪࣷ دࣹنݖّ؞ 
\p 
\v 3 ڪِ ڪࣷ وُوتُ مࣷويْ يَيِرْ، اَسْڪَنࣷو ݖِ گَلࣵدّ؞ ݧَارْ فُڪِّ اَتْ اَڪْ ݧَارْ لَ جِيتࣹ إِسْرَاءِيلْ؞ 
\v 4 فَنْوࣹيرِ دࣷومْ يُ گٗورْ لَ اَمࣷونْ؛ ݧُيْ وَرْ فَنْوࣹيرِ مبَامْ، مࣷومْ فَنْوࣹيرِ گࣷخْ يُ ݧُيْ وࣷووࣹ سَنݖِ يَيِرْ بَ سُنُ جࣷنِّ يࣵلَّيْ تࣹيْ؞ سَنݖّ يَا نگَ ݖَ دِيوَانُ گَلࣵدّ؞ 
\v 5 بَ يَيِرْ فَاتࣷو، ݖَ ڪَمࣷنْ لَݧُ ڪࣷ دࣹنݖّ؞ 
\s1 اَمࣷنࣹينْ ݧَ سࣷنگّ نَݧُ إِسْرَاءِيلْ 
\p 
\v 6 \w بࣵنِّ إِسْرَاءِيلْ|بࣵنِّ إِسْرَاءِيلْ:‏\w* نَگْ دࣹلُّ دِ دࣹفْ لِ اَجِ سَخْ جِ ݧَاوْلُ، دِ جَامُ اَيْ تُورْ يُ ݧُيْ وَخْ ٭\w بَالْ|بَالْ:‏\w* اَڪْ \w اَسْتࣵرتّ|اَسْتࣵرتّ:‏\w* اَڪْ تُورِ وَا سِرِ اَڪْ تُورِ وَا سِدࣷنْ اَڪْ تُورِ وَا مࣷوَبْ اَڪْ تُورِ اَمࣷنࣹينْ ݧَ اَڪْ تُورِ فِلِسْتࣹينْ ݧَ؞ اَجِ سَخْ جِ لَݧُ وَݖّ، جَامࣷوتُݧُ ڪࣷ؞ 
\v 7 بَ مُ ڪࣷ دࣹفࣹي سࣵنجُمْ اَجِ سَخْ جِ تࣵڪَّلْ إِسْرَاءِيلْ، مُ وَݖّ لࣹينْ ݖِ لࣷخࣷلْ فِلِسْتࣹينْ ݧِ اَڪْ اَمࣷنࣹينْ ݧِ؞ 
\v 8 اَتْ مࣷومَ لَݧُ دَلࣹ دࣴگَّاتࣹ اَڪَ نࣷوتْ بࣵنِّ إِسْرَاءِيلْ؞ فُڪِّ اَتْ اَڪْ جُرٗومْ ݧࣹتّ لَݧُ نࣷوتْ مبࣷولࣹمْ بࣵنِّ إِسْرَاءِيلْ گَ دࣴڪّࣷونْ ݖَ وࣵلاَّ دࣹخُ يُرْدَنْ، فَ دࣷونْ رࣺيوُمْ اَمࣷرࣹينْ ݧَ ݖَ دِيوَانُ گَلࣵدّ؞ 
\v 9 دࣹخُ يُرْدَنْ سَخْ اَمࣷنࣹينْ ݧَ جࣵلّ نَݧُ ڪࣷ بَ خَرࣹجࣹيڪْ يُدࣹينْ ݧَ اِتَمْ، اَڪْ بࣹݧَمِنࣹينْ ݧَاڪْ وَا ڪࣴرْ اࣹفْرَيِمْ؞ إِسْرَاءِيلْ نࣹڪّࣹ نجࣵقَرࣹ جُ رࣺيْ؞ 
\p 
\v 10 بࣵنِّ إِسْرَاءِيلْ نَگْ وࣷو اَجِ سَخْ جِ وَلّ، نࣹ ڪࣷ:‏ «نࣷو لَ مࣷيْ دࣹ، ندَخْ نࣷو وَݖّ سُنُ يࣵلَّ، دِ جَامُ اَيْ تُورِ بَالْ؞» 
\v 11 اَجِ سَخْ جِ وَخْ بࣵنِّ إِسْرَاءِيلْ، نࣹ لࣹينْ:‏ «خَنَا دُ مَا لࣹينْ خࣹتَّلِ وࣷونْ ݖِ وَا مِسْرَ اَڪْ اَمࣷرࣹينْ ݧَاڪْ اَمࣷنࣹينْ ݧَاڪْ فِلِسْتࣹينْ ݧَ؟ 
\v 12 تࣹ اِتَمْ وَا سِدࣷنْ اَڪْ اَمَلࣹگࣹينْ ݧَاڪْ مَوࣷنࣹينْ ݧَ نࣷوتْ نَݧُ لࣹينْ، نگࣹينْ وࣷو مَ وَلّ، مَ وَلُّ لࣹينْ ݖِ ݧࣷومْ؞ 
\v 13 يࣹينْ نَگْ نگࣹينْ وَݖّ مَ، دِ جَامُ يࣹنࣹينْ يࣵلَّ؞ ڪࣷنْ نَگْ دُمَ لࣹينْ وَلّࣷوتِ؞ 
\v 14 دࣷخْلࣹينْ وࣷويِ وَلّ يࣵلَّ يِ نگࣹينْ تࣵنّ؞ ݧࣷومْ نَݧُ لࣹينْ وَلُّ ݖِ سࣹينْ جَنْتُبْ نجࣵقَرࣹ؞» 
\v 15 بࣵنِّ إِسْرَاءِيلْ نࣹ اَجِ سَخْ جِ:‏ «نࣷو مࣷيْ دࣹ؞ دࣹفْ نُ مبࣷولࣹمْ لُ لَ نࣹيخْ، وَايࣹ نگَلَّ وَايْ، خࣹتَّلِ نُ بࣺسُبْ تࣹيْ جِي؞» 
\v 16 ݖِ ڪَوْ لࣷولُ ݧُ جࣴلࣹ ݖَ سࣹينْ بِيرْ، يࣵلَّيْ جَامْبُرْ يَ، دَلْدِ دࣹلُّ دِ جَامُ اَجِ سَخْ جِ، بَ اَجِ سَخْ جِ خَجࣷوتُلْ سࣹينْ ݖࣷونࣷ؞ 
\p 
\v 17 ݖِ بِيرْ لࣷولُ اَمࣷنࣹينْ ݧَ دَجࣹ، دَلِ ݖَ گَلࣵدّ، بࣵنِّ إِسْرَاءِيلْ دَجࣹ، دَلِ ݖَ مِسْݒَ؞ 
\v 18 اَسْڪَنْ وَ اَڪْ سࣹينْ نجِيتْ يَ ݖَ گَلࣵدّ دِ وَخْ ݖَ سࣹينْ بِيرْ نَا:‏ «اَنَ ڪُيْ جࣴڪَّ سࣷنگِ اَمࣷنࣹينْ ݧِ؟ ڪࣷوڪُ مࣷويْ دࣷونْ ڪِلِفَگْ مبࣷولࣹمْ ڪُيْ يࣹوّࣷو گَلࣵدّ؞» 
\c 11 
\s1 اَسْڪَنْ وِ جِيتَلْ نَݧُ يࣹفْتࣹ 
\p 
\v 1 ڪُ ݧُيْ وَخْ يࣹفْتࣹ وَا گَلࣵدّ بَ، ݧࣹيِ خَرࣹ بُ جࣵمْبَارࣹ لَ وࣷونْ؞ مࣷومْ يَايَمْ، اَبْ گࣵنݖّ لَ وࣷونْ؞ يࣹفْتࣹ، گَلࣵدّ اَيْ بَايَمْ؞ 
\v 2 جَبَرُ گَلࣵدّ نَگْ اَمْ اَڪْ گَلࣵدّ يࣹنࣹينْ دࣷومْ يُ گٗورْ؞ بَ ݧࣷوݧَ مࣵگّࣹي دَݧࣷو دࣵقْ يࣹفْتࣹ، نࣹ ڪࣷ:‏ «يَوْ دࣷو دࣷنّ ݖِ سُنُ ڪࣴرْ بَايْ، ندَخْ سَ يَايْ اَبْ دࣷخَنْدࣺيمْ لَ؞» 
\v 3 ݖِ ڪَوْ لࣷولُ يࣹفْتࣹ دَوْ دࣷومِ بَايَمْ يَ، دَلْدِ سَنݖِ ݖَ رࣺيوْ مَ ݧُيْ وَخْ تࣷبْ؞ بَ لࣷولُ اَمࣹي اَيْ نِتْ ݧُ تࣹڪِّوُلْ دَرَ لࣴڪّࣷو فَاڪْ مࣷومْ، اࣵندّ اَڪْ مࣷومْ؞ 
\p 
\v 4 ݧُ تࣹگْ ݖَ اَيْ فَنْ، اَمࣷنࣹينْ ݧَ دِ خَرࣹيڪْ إِسْرَاءِيلْ؞ 
\v 5 نَڪَ لَ اَمࣷنࣹينْ ݧَ دِ خَرࣹيڪْ إِسْرَاءِيلْ، مَگِ گَلࣵدّ ݧَ دࣹمْ جࣴلࣹجِ يࣹفْتࣹ فَ رࣺيوُمْ تࣷبْ؞ 
\v 6 ݧُ نࣹ يࣹفْتࣹ:‏ «دِڪَّلْ دࣷونْ سُنُ ڪِلِفَ، ندَخْ نُ مَنَ جࣴفْلَنْتࣹيڪْ اَمࣷنࣹينْ ݧِ؞» 
\v 7 يࣹفْتࣹ نࣹ مَگِ گَلࣵدّ ݧَ:‏ «خَنَا دُ يࣹينْ يࣹينَ مَ بَݧࣷونْ، بَ دࣵقࣹ مَ سَمَ ڪࣴرْ بَايْ؟ اَنَ لُ نگࣹينْ دِڪّࣹ فِ مَنْ تࣹيْ، بِ نگࣹينْ جࣵقࣹي؟» 
\v 8 مَگِ گَلࣵدّ ݧَ نࣹ يࣹفْتࣹ:‏ «مࣷو تَخْ نَگْ تࣹيْ نُ وَلْبَتِڪُ دِڪّ فِ يَوْ، نگِرْ نگَ اࣵندّ اَڪْ نُنْ، خَرࣹيڪْ اَمࣷنࣹينْ ݧِ؞ يَايْ دࣷونْ سُنُ ڪِلِفَ، يِلِفْ مبࣷولࣹمْ ڪُيْ يࣹوّࣷو گَلࣵدّ؞» 
\v 9 يࣹفْتࣹ نࣹ مَگِ گَلࣵدّ ݧَ:‏ «بَاخْ نَ!‏ ندࣹگَمْ سُ نگࣹينْ مَ يٗبّࣷو، مَ خَرࣹجࣹيڪْ اَمࣷنࣹينْ ݧَ، بَ اَجِ سَخْ جِ تࣹگْ لࣹينْ فِ سَمَ ڪَنَمْ، سُ بࣷوبَا مَنْ مَايْ دࣷونْ سࣹينْ ڪِلِفَ ڪَيْ!‏» 
\v 10 مَگِ گَلࣵدّ ݧَ نࣹ يࣹفْتࣹ:‏ «اَجِ سَخْ جࣹي نُيْ سࣹيدࣹ، ندࣹگَمْ نِ نگَ ڪࣷ وَخࣹ، دُ نࣷونُ لَنُ ڪࣷ دࣹفࣹ؞» 
\p 
\v 11 بَ لࣷولُ اَمࣹي يࣹفْتࣹ اࣵندّ اَڪْ مَگِ گَلࣵدّ ݧَ، اَسْڪَنْ وَ دࣹفْ ڪࣷ سࣹينْ ڪِلِفَ، دࣹفْ ڪࣷ نجِيتَلْ خَرࣹڪَتْ يَ؞ مبࣷولࣹمْ ڪࣵدُّيْ يࣹفْتࣹ يَ مُ دِگࣷو وࣷونْ اَڪْ مَگِ گَلࣵدّ ݧَ نَگْ، يࣹفْتࣹ جَارَاتْ نَ ݖَ فَ ڪَنَمْ اَجِ سَخْ جِ فَ مِسْݒَ؞ 
\s1 يࣹفْتࣹ يٗنّࣹي نَ ݖَ اَمࣷنࣹينْ ݧَ 
\p 
\v 12 بَ لࣷولُ اَمࣹي يࣹفْتࣹ يٗنِّ اَيْ ندَوْ ݖَ بُورُبْ اَمࣷنࣹينْ ݧَ، وَخْ ڪࣷ، نࣹ ڪࣷ:‏ «اَنَ لُ مَ جࣷتࣹيڪْ يَوْ، بَ نگَ دِڪّ فِ سَمَ ڪَوْ، نگِرْ خَرࣹيڪْ سَمَمْ رࣺيوْ؟» 
\v 13 بُورُ اَمࣷنࣹينْ ݧَ وَخْ ندَوِ يࣹفْتࣹ يَ، نࣹ لࣹينْ:‏ «بَ إِسْرَاءِيلْ جٗگࣹي مِسْرَ، ݧࣷو نَنگُ سُنُ سُوفْ، سِ دَلࣹ دࣹخُ اَرْنࣷنْ بَ دࣹخُ يَبࣷگْ، بَ ݖَ دࣹخُ يُرْدَنْ؞ لࣺيگِ نَگْ دࣹلّࣷولࣹينْ ڪࣷ، ݖِ جࣵمّ؞» 
\p 
\v 14 يࣹفْتࣹ دࣹلُّ يٗنِّ اَيْ ندَوْ ݖَ بُورُبْ اَمࣷنࣹينْ ݧَ، 
\v 15 ݧُ وَخْ ڪࣷ، نࣹ ڪࣷ:‏ 
\p «يࣹفْتࣹ دَفَ وَخْ نࣹ:‏ إِسْرَاءِيلْ نَنگُوُلْ سُوفَسْ مࣷوَبࣹينْ ݧِ، نَنگُوُلْ سُوفَسْ اَمࣷنࣹينْ ݧِ؞ 
\v 16 وَايࣹ بَ \w بࣵنِّ إِسْرَاءِيلْ|بࣵنِّ إِسْرَاءِيلْ:‏\w* گࣺنّࣹي مِسْرَ، ݖَ مࣵنْدِݝْ مَ لَݧُ جَارࣹ، بَ ݖَ گࣺيجُ بَرَخْ يَ، بَ اࣵگّ ڪَدࣹسْ؞ 
\v 17 گَنَّاوْ لࣷولُ إِسْرَاءِيلْ يٗنِّ اَيْ ندَوْ ݖَ بُورُبْ اࣹدࣷمْ، نࣹ ڪࣷ:‏ ‹مَيْ نُ نُ جَارࣹ ݖِ سَمْ رࣺيوْ›، وَايࣹ بُورُبْ اࣹدࣷمْ دࣺگْلُوُ لࣹينْ؞ بُورُ مࣷوَبْ اِتَمْ، يٗنّࣹي نَݧُ ݖَ مࣷومْ، نَنگُوُلْ؞ إِسْرَاءِيلْ نَگْ دࣹسْ ݖَ ڪَدࣹسْ؞ 
\v 18 نࣷونُ لَݧُ جَارࣹ ݖَ مࣵنْدِݝْ مَ، وࣴرْ رࣺيوِ اࣹدࣷمْ اَڪْ مࣷوَبْ؞ فَ ݒࣹنڪُبْ رࣺيوُمْ مࣷوَبْ لَݧُ اَوࣹجِ، بَ دَلِ ݖَ وࣵلاَّ دࣹخُ اَرْنࣷنْ؞ ڪࣷنْ نَگْ جَارࣹوُݧُ سُوفَسْ مࣷوَبْ، ندَخْ دࣹخُ اَرْنࣷنْ مࣷويْ ڪࣹمُ مࣷوَبْ؞ 
\p 
\v 19 «گَنَّاوْ گِ، إِسْرَاءِيلْ يٗنِّ اَيْ ندَوْ ݖَ سِخࣷنْ بُورُبْ اَمࣷرࣹينْ ݧَ، بُورْ بَ ݖَ اࣹسْبࣷنْ؞ مُ نࣹ ڪࣷ:‏ ‹مَيْ نُ نُ جَارࣹ ݖِ سَمْ رࣺيوْ، بَ اࣵگّ ݖَ سُنُ سُوفَسْ بࣷݒّ؞› 
\v 20 وَايࣹ سِخࣷنْ وٗولُوُلْ وࣷونْ إِسْرَاءِيلْ جَارࣹ اَمْ رࣺيوَمْ؞ گࣵنگࣷورَمْ گࣺݒّ لَ دَجَلࣹ، بَ دَلِ يَخَݖّ؞ ݖِ ڪَوْ لࣷولُ مُ خَرࣹيڪْ إِسْرَاءِيلْ؞ 
\v 21 اَجِ سَخْ جِ يࣵلَّيْ إِسْرَاءِيلْ تࣹگْ سِخࣷنْ اَڪْ گࣵنگࣷورَمْ گࣺݒّ ݖَ لࣷخࣷلْ إِسْرَاءِيلْ، ݧُ دُمَ لࣹينْ؞ نࣷونُ لَ إِسْرَاءِيلْ نَنگࣷو مبࣷولࣹمْ رࣺيوْ مࣷومُ اَمࣷرࣹينْ ݧَ دࣴڪّࣹ وࣷونْ؞ 
\v 22 مبࣷولࣹمْ رࣺيوُمْ اَمࣷرࣹينْ ݧَ لَݧُ نَنگُ، دَلࣹ ڪࣷ دࣹخُ اَرْنࣷنْ ݖَ بࣴجْ-سَالُمْ، بَ يَبࣷگْ ݖَ بࣴجْ-گࣵنَّارْ، دَلࣹيتِ ݖَ مࣵنْدِݝْ مَ ݖَ ݒࣹنڪُ، بَ ݖَ دࣹخُ يُرْدَنْ ݖَ سࣷوُ؞ 
\p 
\v 23 «گَنَّاوْ نَگْ اَجِ سَخْ جِ يࣵلَّيْ إِسْرَاءِيلْ مࣷو دࣵقَلْ إِسْرَاءِيلْ ݧࣷݧَمْ، اَمࣷرࣹينْ ݧِ، ݧُ گࣺنّ رࣺيوْ مِ، خَنَا دُ يَا ڪࣷيْ نَنگُوَاتْ؟ 
\v 24 دُ يَا مࣷومْ سُوفْ سِ لَ ڪࣹمࣷسْ سَ تُورْ مِ مَيْ؟ ڪࣷنْ، نُنْ اِتَمْ، مبࣷولࣹمْ سُوفْ سُ نُ سُنُ يࣵلَّ اَجِ سَخْ جِ مَيْ نُ نَنگُ ڪࣷ، سَݧْ نَنُ ڪࣷو مࣷومْ؞ 
\p 
\v 25 «دَنگَا گࣴنْ بُورُ مࣷوَبْ، بَلَگْ دࣷومُ ݖِݒّࣷرْ؟ دَفَ مَسَ خࣴݖّࣷوڪْ إِسْرَاءِيلْ فࣹنّ، مبَا مُيْ خَرࣹيڪْ مࣷومْ بࣹنّ يࣷونْ؟ 
\v 26 ݧࣹتِّ تࣺيمࣺيرِ اَتَ نگِي، إِسْرَاءِيلْ دࣴڪّࣹ اࣹسْبࣷنْ، اَڪْ دࣴڪّ-دࣴڪَّانْ يِ ڪࣷ وࣴرْ، اَڪْ اَرࣷوࣹرْ اَڪْ دࣴڪّ-دࣴڪَّانْ يِ ڪࣷ وࣴرْ، اَڪْ مبࣷولࣹمْ دࣴڪّ يِ ݖِ تࣵڪِّ دࣹخُ اَرْنࣷنْ؞ لُ لࣹينْ ڪࣷ تࣹرࣹ وࣷونَ نَنگُ ݖِ دِيرْ بࣷوبُ بࣺݒّ؟ 
\v 27 مَنْ دࣹ جࣵلُّمَ لَ، وَايࣹ يَوْ يَا مَ تࣷوݧْ، سࣷنگّسِ مَ خَرࣹ؞ اَجِ سَخْ جِ اࣵتّࣹڪَتْ بِ نَگْ، يَلْ نَ اࣵتّࣹ بࣺسُبْ تࣹيْ جِي دِگَّنْتࣹ بࣵنِّ إِسْرَاءِيلْ اَڪْ اَمࣷنࣹينْ ݧِ؞» 
\v 28 تࣹيوُلْ بُورُبْ اَمࣷنࣹينْ ݧَ تَنقَمْلُ ڪࣵدُّ يࣷويُ ڪࣷ يࣹفْتࣹ يٗبَّنْتࣹ؞ 
\s1 يࣹفْتࣹ دِگࣹ نَاڪْ يࣵلَّ 
\p 
\v 29 بَ مُ ڪࣷ دࣹفࣹي نࣷووُگْ اَجِ سَخْ جِ وࣵݖّ ݖَ ڪَوْ يࣹفْتࣹ؛ مُ جَارࣹ دِيوَانِ گَلࣵدّ اَڪْ مَنَسࣹ، جَارࣹ مِسْݒࣹ گُ گَلࣵدّ، بࣵيِّڪࣷو مِسْݒࣹ گُ گَلࣵدّ، جࣵلّ ݖَ اَمࣷنࣹينْ ݧَ؞ 
\v 30 ݖِ بِيرْ لࣷولُ يࣹفْتࣹ خَسَلْ اَجِ سَخْ جِ اَوْ خَسْ، نࣹ ڪࣷ:‏ «سࣷو تࣹگࣹي بَ تࣹگْ اَمࣷنࣹينْ ݧِ ݖِ سَمَ لࣷخࣷ، 
\v 31 بَ مَ بࣵيِّڪࣷو ݖَ اَمࣷنࣹينْ ݧَ، ݧِبِّسࣹيڪْ جࣵمّ، لࣺݒّ لُ گࣺنّࣹ سَمَ بُنْتُ ڪࣴرْ، گَتَنْدُ مَ، اَجِ سَخْ جِ لَيْ ݧࣹيلْ؛ مَا ڪࣷيْ دࣹفْ ٭\w سَرَخُ رࣹنْدِ-دٗومَلْ|سَرَخْ يِ:‏\w*؞» 
\v 32 يࣹفْتࣹ جࣵلّ بَ ݖَ اَمࣷنࣹينْ ݧَ، نگِرْ خَرࣹيڪْ ݧࣷومْ؞ ݖِ ڪَوْ لࣷولُ اَجِ سَخْ جِ تࣹگْ لࣹينْ ݖِ لࣷخࣷومْ؞ 
\v 33 ݖَ اَرࣷوࣹرْ لَ لࣹينْ دَلࣹ دُمَ، بَيْ جُبْ مِنِتْ، مُيْ ݧَارْ فُڪِّ دࣴڪّ، بَ ݖَ دِيوَانُ اَبࣹلْ ڪࣹرَمِمْ، مُيْ دُمَ يُ رࣺيْ؞ نࣷونُ لَ اَمࣷنࣹينْ ݧَ نَنگُلࣹ إِسْرَاءِيلْ؞ 
\v 34 نَڪَ لَ يࣹفْتࣹ ݧِبِّسِ ڪࣴرَمْ ݖَ مِسْݒَ رࣹڪّ، دࣷومَمْ جُ جِگࣺينْ گࣺنّ گَتَنْدࣷو ڪࣷ اَمْ تࣴگّ اَڪُمْ ݒࣹݖّ؞ مُيْ بࣹنّ بࣵجّࣷومْ، اَمُلْ جࣹنࣹينْ دࣷومْ جُ ڪࣷ مࣷيْ؛ دُ گٗورْ، دُ جِگࣺينْ؞ 
\v 35 نَڪَ لَ ڪࣷ يࣹفْتࣹ گِسْ، نࣹ يࣺرࣹيْ بࣷݒَّمْ تَرࣹيتْ، دَلْدِ نࣹ:‏ «آخْ!‏ دࣷومْ سَمَ، يٗبّࣹ نگَ مَ تࣷسْڪَرࣹ دࣹ؛ يَوْ اِتَمْ دࣺيْ اِنْدِلْ نگَ مَ نجࣵقَرࣹ!‏ مَا اُبِّ سَمَ گࣺمِّݧْ، خَسَلْ اَجِ سَخْ جِ تࣹ مَنُمَا دࣹلُّ گَنَّاوْ؞» 
\p 
\v 36 مُ نࣹ ڪࣷ:‏ «بَايْ، يَا اُبِّ سَ گࣺمِّݧْ، خَسَلْ اَجِ سَخْ جِ؞ ڪࣷنْ نَگْ دࣹفْ مَ نࣷونُ مُ گࣺنّࣹ ݖِ سَ گࣺمِّݧْ، گَنَّاوْ اَجِ سَخْ جِ فࣹيُلْ نَ لَ ݖَ سَيْ نࣷونْ، اَمࣷنࣹينْ ݧَ؞» 
\v 37 مُ تࣹگْ ݖَ نࣹ بَايَمْ:‏ «نَݧُ مَ دࣹفَلْ لࣹنّ رࣹڪّ:‏ مَيْ مَ ݧَارِ وࣹيرْ، مَ دࣹمْ ݖَ تُندّ يَ، جࣷويِ فَ مَاڪْ سَمَيْ مࣷرࣷومْ، لِ مَيْ دࣹيوَالࣹ نجَنقّ؞» 
\v 38 مُ نࣹ ڪࣷ:‏ «دࣹمَلْ»، دَلْدِ ڪࣷيْ بࣵيِّ ݧَارِ وࣹيرْ، مُ دࣹمْ ݖَ تُندّ يَ، مࣷوڪْ مࣷرࣷومِ جِگࣺينَمْ، نگِرْ جࣷويِ فَ لِ مُ نَرَ دࣹيوَالࣹ نجَنقّ؞ 
\v 39 بَ ݧَارِ وࣹيرْ يَ مَتࣹي جَنقّ بَ دࣹلُّ ݖَ بَايَمْ، مُ دࣹفْ ڪࣷ لَ مُ خَسࣷونْ، تࣹ فࣹڪُّلْ مُ خَمْ گٗورْ؞ لࣷولُ مُجّ دِ بَاخْ ݖِ إِسْرَاءِيلْ، 
\v 40 بَ اَتْ مُ نࣹڪّ جَنقِ \w بࣵنِّ إِسْرَاءِيلْ|بࣵنِّ إِسْرَاءِيلْ:‏\w* دِ دࣹمْ دِيرُ ݧࣹينْتِ فَنْ ݖِمْ اَتْ، دِ جࣷويْ جَنقُبْ يࣹفْتࣹ وَا گَلࣵدّ بَ؞ 
\c 12 
\s1 يࣹفْتࣹ جࣷتࣹ نَاڪْ اࣹفْرَيْمࣹينْ ݧَ 
\p 
\v 1 اࣹفْرَيْمࣹينْ ݧِ ݧࣷو دَجࣹ وࣷونْ جࣵلّ بَ ݖَفࣷنْ، فࣹڪّ فَ يࣹفْتࣹ؞ ݧُ نࣹ ڪࣷ:‏ «لُ تَخْ نگَ خَرࣹجࣹيڪْ اَمࣷنࣹينْ ݧَ تࣹ نُنْ، وࣷووُلࣷو نُ، نُ اࣵندّ اَڪْ يَوْ؟ سَ ڪࣴرْ نَگْ لَنُيْ تَالْ ݖِ سَ ڪَوْ؞» 
\v 2 يࣹفْتࣹ نࣹ لࣹينْ:‏ «مَنْ دࣹ، جࣵنڪࣷنْتࣹ بُ رࣺيْ لاَ سࣺقࣷونْ اَڪْ اَمࣷنࣹينْ ݧِ، مَاڪْ سَمَ گࣵنگࣷورْ؞ مَ وࣷو لࣹينْ، تࣹ وَلُّسِوُلࣹينْ مَاڪْ ݧࣷومْ؞ 
\v 3 بَ مَ گِسࣹي نࣹ وَلُّسِوُلࣹينْ مَ لاَ يࣹمَلࣹ دُندّ اَڪْ دࣹي رࣹڪّ، جࣵلّ سࣷنگِ اَمࣷنࣹينْ ݧَ؞ اَجِ سَخْ جِ نَگْ تࣹگْ لࣹينْ ݖِ سَمَ لࣷخࣷ؞ ڪࣷنْ اَنَ لُ نگࣹينْ دِڪّࣹ ݖِ سَمَ ڪَوْ بࣺسُبْ تࣹيْ، نگِرْ خࣹيخْ اَڪْ مَنْ؟» 
\p 
\v 4 ݖِ ڪَوْ لࣷولُ يࣹفْتࣹ دَجَلࣹ گٗورِ گَلࣵدّ ݧࣺݒّ، دَلْدِ خَرࣹيڪْ اࣹفْرَيْمࣹينْ ݧَ، بَ دُمَ لࣹينْ؞ گٗورِ گَلࣵدّ دُمَ نِتِ اࣹݒهّرَيِمْ ݧِ لࣹينْ وَخࣷونْ نࣹ لࣹينْ:‏ «يࣹينْ وَا گَلࣵدّ، دُنگࣹينْ لࣹنّ لُ مࣷيْ اَيْ دَوْ-لࣵقُ يُ رࣴݖّࣹ اࣹفْرَيِمْ، جࣵلّسِ مَنَسࣹ؞» 
\v 5 وَا گَلࣵدّ نَگْ آڪِمࣷو جࣵلُّڪَايِ دࣹخُ يُرْدَنْ يَ، نگِرْ ڪَرْ اࣹفْرَيْمࣹينْ ݧَ، بَ بُ ڪُ رࣴݖّࣹ اࣹفْرَيِمْ دِڪّࣹي نࣹ:‏ «مَيْلࣹينْ مَ مَ جࣵلّ،» وَا گَلࣵدّ لاَجْ ڪࣷ، نࣹ ڪࣷ:‏ «اَبْ اࣹفْرَيْمࣹينْ نگَ؟» مُ نࣹ دࣺيتْ، 
\v 6 ݧُ نࣹ ڪࣷ:‏ «نࣹيلْ ‹سِبࣷلࣹتْ›»؛ دَ نَانْ:‏ «سِمْبࣷلࣹتْ،» ندَخْ لࣵمِّݧُ اࣹفْرَيْمࣹينَمْ مࣷو جُبُوُلْ بࣷوبُ بَاتْ؞ سُ ڪࣷ دࣹفࣹي ݧُ جࣵݒّ ڪࣷ، رࣹيْ ڪࣷ ݖَ جࣵلُّڪَايِ دࣹخُ يُرْدَنْ؞ ݧࣹينتّ فُڪِّ جُنِّيْ اࣹفْرَيْمࣹينْ اَڪْ ݧَارْ (42000) دࣹي نَݧُ، جَنتّ يࣷويُ؞ 
\p 
\v 7 يࣹفْتࣹ نَگْ جُرٗومْ بࣹنِّ اَتْ لَ جِيتࣹ إِسْرَاءِيلْ؞ بَ يࣹفْتࣹ وَا گَلࣵدّ بَ فَاتࣷو، ݖَ دࣴڪِّ گَلࣵدّ يَ لَݧُ ڪࣷ دࣹنݖّ؞ 
\s1 لُ جࣴمْ ݖِ نجِيتْ يِ وُوتُ يࣹفْتࣹ 
\p 
\v 8 اِبْسَنْ مَ ݖࣷسَانࣷو بࣹتْلࣹيࣹمْ مࣷو ڪࣷ وُوتُ، جِيتࣹ إِسْرَاءِيلْ؞ 
\v 9 اَمࣷونْ نَ فَنْوࣹيرِ دࣷومْ يُ گٗورْ، اَڪْ فَنْوࣹيرِ دࣷومْ يُ جِگࣺينْ يُ مُ مَيࣹ، ݧُ سࣺيِ اࣵلّ؛ مُ جࣴلَلْ نَگْ اَيْ دࣷومَمْ يُ گٗورْ فَنْوࣹيرِ جَنقّ يُ جٗگࣹ اࣵلّ؞ جُرٗومْ ݧَارِ اَتْ لَ اِبْسَنْ جِيتࣹ إِسْرَاءِيلْ؞ 
\v 10 بَ اِبْسَنْ فَاتࣷو، ݖَ بࣹتْلࣹيࣹمْ لَݧُ ڪࣷ دࣹنݖّ؞ 
\p 
\v 11 اࣹلࣷنْ ݖَبُلࣷنࣹينْ بَ مࣷو ڪࣷ وُوتُ، تࣹ فُڪِّ اَتْ لَ جِيتࣹ إِسْرَاءِيلْ؞ 
\v 12 بَ اࣹلࣷنْ ݖَبُلࣷنࣹينْ بَ فَاتࣷو، ݖَ اَيَلࣷنْ لَݧُ ڪࣷ دࣹنݖّ ݖَ دِيوَانُ سَبُلࣷنْ؞ 
\p 
\v 13 اَبْدࣷنْ دࣷومُ اِلࣹلْ، مَ ݖࣷسَانࣷو ݒِرَتࣷنْ مࣷو ڪࣷ وُوتُ، جِيتࣹ إِسْرَاءِيلْ؞ 
\v 14 اَمࣷونْ نَ ݧࣹينتّ فُڪِّ دࣷومْ يُ گٗورْ، اَڪْ فَنْوࣹيرِ سࣴتْ يُ گٗورْ، ݧُيْ وَرْ جُرٗومْ ݧَارْ فُڪِّ مبَامْ؞ جُرٗومْ ݧࣹتِّ اَتْ لَ جِيتࣹ إِسْرَاءِيلْ؞ 
\v 15 بَ اَبْدࣷنْ دࣷومُ اِلࣹلْ، مَ ݖࣷسَانࣷو ݒِرَتࣷنْ فَاتࣷو، ݖَ ݒِرَتࣷنْ لَݧُ ڪࣷ دࣹنݖّ ݖَ رࣺيوُمْ اࣹفْرَيِمْ ݖَ دِيوَانُ تُنْدِ اَمَلࣹگࣹينْ ݧَ؞ 
\c 13 
\s1 لُ جࣴمْ ݖِ جُدُّبْ سَمْسࣷنْ 
\p 
\v 1 بَ لࣷولُ وࣺيࣹي \w بࣵنِّ إِسْرَاءِيلْ|بࣵنِّ إِسْرَاءِيلْ:‏\w* دࣹلُّ دِ دࣹفْ لِ اَجِ سَخْ جِ ݧَاوْلُ، اَجِ سَخْ جِ تࣹگْ لࣹينْ ݖِ لࣷخࣷيْ وَا فِلِسْتِ دِيرُ ݧࣹينتّ فُڪِّ اَتْ؞ 
\v 2 جࣹنّ وَايْ نَگْ جُ ݧُيْ وَخْ مَنࣷوَ، دࣴڪّ ݖࣷرَ تࣹ بࣷڪّ ݖِ گِيرُگْ دَنْ، مࣷومْ لَ جَبَرَمْ تࣴلࣹ وࣷونَ اَمْ دࣷومْ تࣹ مَسُلْ وࣷونَ جُرْ؞ 
\v 3 ݖِ ڪَوْ لࣷولُ \w مَلاَڪَمْ اَجِ سَخْ|مَلاَڪَمْ اَجِ سَخْ ج-:‏\w* جِ فࣹيݧُ ڪࣷ، نࣹ ڪࣷ:‏ «يَوْ دࣹ، دَنگَا تࣴلࣹي اَمْ دࣷومْ تࣹ مَسُلࣷو اَمْ دࣷومْ، وَايࣹ دِنگَ اࣴمبّ، تࣹ دِنگَ اَمْ دࣷومْ جُ گٗورْ؞ 
\v 4 لࣺيگِ نَگْ فࣹخࣹيلْ بَ بُلْ نَانْ بِيݧْ، مبَا لࣹنّ لُيْ مࣵنْدِلْ، تࣹ اِتْ بُلْ لࣹڪّ لࣹنّ لُ سࣷبࣹوُ؞ 
\v 5 ندَخْ ڪَتْ دِنگَ اࣴمبّ، تࣹ دِنگَ اَمْ دࣷومْ جُ گٗورْ؞ سَاتُسْ وَتُڪَايْ دُ جَارْ ݖِ بࣷݒَّمْ، ندَخْ خَلࣹ بِ ݖِ بُتِتُ نجُرُڪَايْ لَيْ دَلࣹ دࣷونْ اَبْ نَسِرࣹينْ بُ ݧُ سࣺدّ يࣵلَّ، تࣹ مࣷومْ مࣷويْ جࣴڪَّ خࣹتَّلِ إِسْرَاءِيلْ ݖِ وَا فِلِسْتِ؞» 
\p 
\v 6 بَ لࣷولُ اَمࣹي ندَوْ سَ دࣹمْ وَخْ جࣴڪّࣴرَمْ، نࣹ ڪࣷ «گࣹنّ گٗورُ يࣵلَّ مࣷو مَ دِڪَّلْ؞ مࣹلࣷڪَانَمْ دَالْ مࣹلࣷڪَانُ مَلاَڪَمْ يࣵلَّ مِ لَ، رَگْلُ لࣷولْ؞ لاَجُمَ ڪࣷ فُ مُ بࣵيِّڪࣷو، تࣹ مࣷومْ اِتْ وَخُ مَ تُرَمْ؞ 
\v 7 وَايࣹ دَ مَا وَخْ نࣹ مَ:‏ ‹يَوْ دࣹ، دِنگَ اࣴمبّ تࣹ دِنگَ اَمْ دࣷومْ جُ گٗورْ؞ لࣺيگِ نَگْ بُلْ نَانْ بِيݧْ مبَا لࣹنّ لُيْ مࣵنْدِلْ، تࣹ بُلْ لࣹڪّ لࣹنّ لُ سࣷبࣹوُ ندَخْ خَلࣹ بِ ݖِ بُتِتُ نجُرُڪَايْ لَيْ دَلࣹ دࣷونْ اَبْ نَسِرࣹينْ بُ ݧُ سࣺدّ يࣵلَّ، بَ ڪࣹرࣷوگْ مُيْ دࣹي؞›» 
\p 
\v 8 بَ مُ ڪࣷ دࣹفࣹي مَنࣷوَ ݧَانْ اَجِ سَخْ جِ، نࣹ ڪࣷ:‏ «اࣺيْ بࣷرࣷومْ بِ، گٗورُ يࣵلَّ گِ نگَ يࣹبَلࣷونْ، نگَلَّ نَ دࣺلْسِ بَ خَمَلْ نُ نُ نُيْ دࣹفْ اَڪْ خَلࣹ بِ وَرَ جُدُّ؞» 
\v 9 يࣵلَّ نَنگُلْ مَنࣷوَ، مَلاَڪَمْ اَجِ سَخْ جِ دِڪَّاتْ ݖَ ندَوْ سَ، فࣹڪّ مُ تࣷوگْ ݖَ اࣵلّ بَ، تࣹ مَنࣷوَ جࣴڪّࣴرَمْ نࣹڪُّ فَ؞ 
\v 10 ندَوْ سَ گَاوْ دَوْ، يࣺگَلِ ڪࣷ جࣴڪّࣴرَمْ، نࣹ ڪࣷ:‏ «گٗورْ گَ دِڪّࣷونْ ڪࣹرࣷوگْ دࣹ، مࣷو مَ فࣹيݧࣷوتِ!‏» 
\v 11 مَنࣷوَ جٗگْ، تࣷݒّ جَبَرَمْ، بَ اَگْسِ ݖَ گٗورْ گَ؞ مُ نࣹ ڪࣷ:‏ «ندَخْ يَايْ گٗورْ گِ دࣷونْ وَخْ اَڪْ ندَوْ سِي؟» مُ نࣹ ڪࣷ:‏ «مَنْ لَ؞» 
\v 12 مَنࣷوَ نࣹ ڪࣷ:‏ «لࣺيگِ نَگْ گَنَّاوْ بُ سَيْ ڪࣵدُّ سࣷتّࣹي، اَنَ لُ اࣵتّࣹبْ يࣷونْ دࣷگَلَلْ خَلࣹ بِ، اَڪْ لُ مُ وَرَ دࣹفْ؟» 
\v 13 مَلاَڪَمْ اَجِ سَخْ جِ نࣹ ڪࣷ:‏ «مبࣷولࣹمْ لِ مَ وَخْ ندَوْ سِ، نَ ڪࣷ دࣹفْ؞ 
\v 14 مبࣷولࣹمْ لُ جٗگࣹ ݖِ گَرَبُ رࣹسࣹݧْ، بُمُ ڪࣷ لࣹڪّ؞ مُيْ بِيݧْ اَڪْ لࣹنّ لُيْ مࣵنْدِلْ، بُمُ ڪࣷ نَانْ، تࣹ مبࣷولࣹمْ لُ سࣷبࣹوُ اِتْ، بُمُ ڪࣷ لࣹڪّ؞ لࣷولُ مَ ڪࣷ سَنتّ لࣺݒّ دَالْ، نَ ڪࣷ سࣵمّ؞» 
\v 15 مَنࣷوَ نࣹ مَلاَڪَمْ اَجِ سَخْ جِ:‏ «مَيْ نُ بࣷوگْ نُ تࣺيࣹيگُمْ لَ، بَ دࣹفَرَلْ لَ اَبْ تࣹفْ؞» 
\v 16 مَلاَڪَمْ اَجِ سَخْ جِ نࣹ ڪࣷ:‏ «سُ نگࣹينْ مَ فِ تࣺيࣹي اِتْ دُ تَخْ مَ لࣹڪّ ݖِ سࣹينُ ݧَمْ، سࣷو دࣹي ٭\w رࣹنْدِ-دٗومَلْ|سَرَخْ يِ:‏\w* ݧࣹيلْ اَجِ سَخْ جِ نَگْ، دࣹفَلْ؞» بࣷوبَ مَنࣷوَ خَمُلْ نࣹ ڪࣷوڪُ مࣷويْ مَلاَڪَمْ اَجِ سَخْ جِ؞ 
\v 17 مَنࣷوَ نࣹ مَلاَڪَمْ اَجِ سَخْ جِ:‏ «نَنْ نگَ تُدّ، وَخْ نُ ڪࣷ، ندَخْ ڪࣹرَ بُ سَيْ ڪࣵدُّ سࣷتّࣹي، نُ مَنْ لاَ دࣹلّࣷو نجُڪَّلْ؞» 
\v 18 مُ نࣹ ڪࣷ:‏ «اَنَ لࣷويْ لاَجْ ݖِ سَمَ تُرْ تࣹ سَمَ تُرْ خَمُوُلْ؟» 
\v 19 بَ لࣷولُ اَمࣹي مَنࣷوَ تࣵنّ اَبْ تࣹفْ، بࣷولࣹ ڪࣷوڪْ ٭\w سَرَخُ ݒࣹݒّ|سَرَخْ يِ:‏\w* بِيْ اࣵندّ اَڪْ اَبْ رࣹنْدِ-دٗومَلْ؞ ݖِ ڪَوْ اَوْ دࣷجْ لَ ڪࣷ رࣹنْدِلْ اَجِ سَخْ جِ بࣷرࣷومْ ڪࣺيمَانْ يِ، مَنࣷوَ اَڪْ جَبَرَمْ دِ گِسْ؞ 
\v 20 بَ سَوَرَ وَ تࣵڪّࣹي ݖَ \w سَرْخَلُڪَايْ|سَرْخَلُڪَايْ ب-:‏\w* بَ، اَسَمَانْ لَ وُتِ، مَلاَڪَمْ اَجِ سَخْ جَ نࣹڪّ ݖَ بِيرْ، دِ يࣺيگَالࣹ، مَنࣷوَ اَڪْ جَبَرَمْ دِ گِسْ؞ ݧُ دࣴݒّ سࣹينْ جࣴ فَ سُوفْ؞ 
\v 21 ݖَ لَ مَلاَڪَمْ اَجِ سَخْ جِ نࣹ مࣹسْ، فࣹيݧࣷوتُلْ مَنࣷوَ اَڪْ جَبَرَمْ؞ مُ دَلْدِ خَمْ نࣹ ڪࣷوڪُ مَلاَڪَمْ اَجِ سَخْ جِ لَ وࣷونْ؞ 
\v 22 مَنࣷوَ نࣹ جَبَرَمْ:‏ «نُنْ دࣹ، دࣹي نَنُ وࣹتّ بَ نࣷݒِّ، ندَخْ يࣵلَّ لَنُ گِسْ!‏» 
\v 23 تࣹيوُلْ جَبَرَمْ نࣹ ڪࣷ:‏ «سُ نُ اَجِ سَخْ جِ نَمّࣷونَ رࣹيْ ڪَيْ، دُ نُ نَنگُلْ اَبْ رࣹنْدِ-دٗومَلْ اَڪْ سَرَخُ ݒࣹݒَّمْ، دُ نُ وࣷنْ مبࣷولࣹمْ مبِرْ يِي اِتْ، مبَا مُ دِ نُ خَمَلْ لِي جَنْتُبْ تࣹيْ؞» 
\v 24 گَنَّاوْ بَ لࣷولُ وࣺيࣹي ندَوْ سَ اَمْ دࣷومْ جُ گٗورْ، تُدّࣹ ڪࣷ سَمْسࣷنْ؞ خَلࣹ بِ نَگْ دِ مࣵگّ، اَجِ سَخْ جِ بَرْڪࣹيلْ ڪࣷ؞ 
\v 25 بَ ڪࣷ نࣷووُگْ اَجِ سَخْ جِ تࣵمْبَلࣹي خَبْتَلْ، مَ نگَ وࣷونْ ݖَ مَخَنࣹ دَنْ، دِگَّنْتࣹ ݖࣷرَ اَڪْ اࣹسْتَوࣷلْ؞ 
\c 14 
\s1 سَمْسࣷنْ جࣴلْ نَ اَبْ فِلِسْتࣹينْ جَبَرْ 
\p 
\v 1 سَمْسࣷنْ مࣷو دࣹمࣷونْ تِمْنَ، بَ گِسْ فَ سࣹنّ ندَوَسْ وَا فِلِسْتِ؞ 
\v 2 بَ مُ ݧِبّࣹي، دَفَ وَخْ بَايَمْ اَڪْ ندࣹيَمْ، نࣹ لࣹينْ:‏ «سࣹنّ اَسْ ندَوْ لاَ گِسْ ݖَ تِمْنَ؞ ݖِ جَنقِ فِلِسْتِ لَ بࣷڪّ؞ مࣷومْ لاَ بࣴگّ نگࣹينْ جࣴلَلِ مَ ڪࣷ جَبَرْ؞» 
\v 3 بَايْ بَاڪْ ندࣹيْ جَ نࣹ ڪࣷ:‏ «اَوْ جِگࣺينْ دَفَ اَمُلْ ݖِ سَ بِيرْ گِيرْ گِ نگَ بࣷڪّ اَڪْ ݖِ مبࣷولࣹمْ سُنُوْ اَسْڪَنْ، بَ يَوْ نگَيْ جࣴلِ جَبَرْ ݖَ وَا فِلِسْتِ يࣷويُ خَرَفُلْ؟» سَمْسࣷنْ نࣹ بَايَمْ:‏ «ڪࣷوڪُ لاَ بࣴگّ نگࣹينْ جࣴلَلِ مَ ڪࣷ، ندَخْ مࣷومْ لاَ بࣴگّ؞» 
\v 4 بࣷوبَ بَايْ بَاڪْ ندࣹيْ جَ خَمُݧُ نࣹ ݖِ اَجِ سَخْ جِ لَ مبِرْ مࣷومُ جٗگࣹ، نگِرْ ݒࣹخࣹ مُ اَجِ سَخْ جِ دَلࣹ ݖَ ڪَوْ وَا فِلِسْتِ، ندَخْ بࣷوبَ وَا فِلِسْتِ ݧࣷو يِلِفࣷونْ إِسْرَاءِيلْ؞ 
\v 5 ݖِ ڪَوْ لࣷولُ سَمْسࣷنْ اࣵندّ اَڪْ بَايَمْ اَڪْ ندࣹيَمْ، جࣴمْ تِمْنَ؞ بَ مُ دِڪّࣹي بَ تࣷلّࣷوڪْ تٗوڪࣴرِ رࣹسࣹݧِ تِمْنَ، گࣹنّ گَيْندࣹ گُ مَتْ مࣷو جࣹڪِّ ݝَرْ، وُتْسِ ڪࣷ؞ 
\v 6 ݖِ بِيرْ لࣷولُ نࣷووُگْ يࣵلَّ نࣹ مِلِبْ ݖَ ڪَوْ سَمْسࣷنْ، مُ خَرْ گَيْندࣹ گَ ݧَارْ نِ ݧُيْ خَرࣹ ݧَارْ اَبْ تࣹفْ، تࣹ يࣷرُلْ دَرَ ݖِيْ لࣷخࣷومْ؞ بَايَمْ اَڪْ ندࣹيَمْ نَگْ، وَخُ لࣹينْ لَ مُ دࣹفْ؞ 
\v 7 بَ لࣷولُ وࣹيسࣷو سَمْسࣷنْ دࣹمْ ݖَ ندَوْ سَ، وَخْتَانْ اَڪْ مࣷومْ؞ ندَوْ سَ نَگْ ڪُ ڪࣷ نࣹيخْ لَ وࣷونْ؞ 
\p 
\v 8 بَ ݧُ ݖَ تࣹگࣹي اَيْ فَنْ، سَمْسࣷنْ دِ دࣹلُّ تِمْنَ نگِرْ جࣴلِ ندَوْ سَ؞ ݖَ ڪَوْ يࣷونْ وَ لَ جࣵدّࣹ، نگِرْ خࣷولِ گَيْندࣹ گُ دࣹي گَ؞ فࣹڪُّلْ لُ مࣷيْ نَاخُ يَمبّ اَڪْ لࣹمْ ݖَ بِيرْ مࣺدُّمْ گَيْندࣹ گَ؞ 
\v 9 سَمْسࣷنْ نَگْ تِبّࣹ اَيْ لࣷخࣷومْ ݖَ لࣹمْ جَ، دَلْدِ تࣷݒّ يࣷونَمْ، دِ لࣹڪّ، بَ دَبْ بَايْ بَاڪْ ندࣹيْ جَ؞ مُ مَيْ لࣹينْ ݖَ، ݧࣷومْ اِتْ ݧُ لࣹڪّ، تࣹ وَخُ لࣹينْ نࣹ ݖَ مࣺدُّمْ گَيْندࣹ گَ لَ تِبّࣹ لࣹمْ جَ؞ 
\s1 سَمْسࣷنْ ݖَخْ نَ فِلِسْتࣹينْ ݧَ 
\p 
\v 10 بَ مُ ڪࣷ دࣹفࣹي بَايُ سَمْسࣷنْ اࣵگّ بَ ݖَ ڪࣴرْ ندَوْ سَ؞ ݖِ بِيرْ لࣷولُ سَمْسࣷنْ مࣷومْ، دࣹفْ فَ اَگْ بࣹرْندࣹ، نَ ڪࣷ ندَوْ ݧُيْ جࣴلْ جَبَرْ بَاخࣷو وࣷونْ؞ 
\v 11 بَ ݧُ گِسࣹي سَمْسࣷنْ، فَنْوࣹيرِ مࣷرࣷومَمْ لَݧُ وࣷو، نگِرْ ݧُ وࣺتَّلِ ڪࣷ؞ 
\v 12 سَمْسࣷنْ نࣹ لࣹينْ:‏ «مَ ݖَخْ لࣹينْ نَگْ؞ سُ نگࣹينْ مَ وَخࣹي بَ مُ لࣹيرْ لُ ݖَخْ وِ دࣷونْ، بَ تࣹڪِّ ڪࣷ ݖِ جُرٗومْ ݧَارِ فَنِ بࣹرْندࣹ جِ، مَا لࣹينْ دِ جࣷخْ فَنْوࣹيرِ مبُبّ (يُ ندَوْ) اَڪْ يࣹنࣹينْ فَنْوࣹيرِ مبُبِّ خࣹوْ؞ 
\v 13 وَايࣹ سُ نگࣹينْ مَ ڪࣷ مَنُلَ تࣹڪِّلْ نَگْ يࣹينَ مَيْ جࣷخْ فَنْوࣹيرِ مبُبِّ لࣹي اَڪْ فَنْوࣹيرِ مبُبِّ خࣹوْ؞» ݧُ نࣹ ڪࣷ:‏ «وَخَلْ، نُ دࣺگّ؞» 
\v 14 مُ نࣹ لࣹينْ:‏ «ݖِ ڪِيْ لࣹڪّࣹ لَ اَگْ لࣹڪّ گࣺنّࣹ، تࣹ بࣷرࣷومْ دࣷولࣹ لَ لُ نࣹيخْ گࣺنّࣹ؞» اَمْ نَݧُ ݖَ ݧࣹتِّ فَنْ، مَنُݧࣷو تࣹڪِّ ݖَخْ وِ؞ 
\v 15 ڪࣹرࣷوگْ بَ مُ اَمࣹي ݧࣹينْتِ فَنْ، ݧُ وَخْ جَبَرُ سَمْسࣷنْ، نࣹ ڪࣷ:‏ «نَخَلْ سَ جࣴڪّࣴرْ جِ، مُ تࣹڪِّلْ نُ ݖَخْ وِ، لُ ڪࣷ مࣷيْ دِنَنُ لَ تَالْ يَاڪْ سَ وَا ڪࣴرْ بَايْ، لَڪّ لࣹينْ؞ خَنَا وࣷووُلࣹينْ نُ فِ، نگِرْ رࣷݧْ نُ نَگْ؟» 
\v 16 جَبَرُ سَمْسࣷنْ دࣹمْ ݖَ سَمْسࣷنْ، دِ جࣷويْ ݖَ ڪَوَمْ، نࣹ ڪࣷ:‏ «بُگُّلࣷو مَ، دَنگَ مَا بَݧْ دࣷݝّ؛ يَا ݖَخْ سَمَيْ بࣷڪّ اَوْ ݖَخْ تࣹ تࣹڪِّلࣷو مَ ڪࣷ سَخْ!‏» سَمْسࣷنْ نࣹ ڪࣷ:‏ «خَنَا سَمَ ندࣹيْ اَڪْ سَمَ بَايْ سَخْ تࣹڪِّلُمَ لࣹينْ ڪࣷ، يَوْ، مَ دِ لَ ڪࣷ تࣹڪِّلْ؟» 
\v 17 ندَوْ سَ نَگْ نࣹ ڪࣷ دَنّ رࣹڪّ، دِ جࣷويْ ݖَ ڪَوَمْ، لَ دࣹسْ ݖَ جُرٗومْ ݧَارِ فَنِ بࣹرْندࣹ جَ يࣺݒّ، بَ ڪࣹرࣷوگْ بࣺسُبْ جُرٗومْ ݧَارࣹيلْ بَ، مُ مُجّ ڪࣷ ڪࣷو تࣹڪِّلْ؞ بَ لࣷولُ اَمࣹي ندَوْ سَ تࣹڪِّلْ اَيْ بࣷڪَّمْ ݖَخْ وِ؞ 
\v 18 ڪࣹرࣷوگْ بࣺسُبْ جُرٗومْ ݧَارࣹيلْ بَ، لاَتَ جَنتّ بَيْ سࣷ، خَلࣹيْ گٗورِ دࣴڪّ بَ دࣹمْ نَݧُ ݖَ سَمْسࣷنْ، نࣹ ڪࣷ:‏ «اَنَ لُ گࣴنَ نࣹيخْ لࣹمْ، اَڪْ لُ اࣴݒّ گَيْندࣹ دࣷولࣹ؟» مُ نࣹ لࣹينْ:‏ «سُ نگࣹينْ گࣵبّࣹوُلࣷونْ سَمَ وࣴلُّ دࣹ، دُنگࣹينْ تࣹڪِّ سَمَوْ ݖَخْ؞» 
\v 19 بَ مُ ڪࣷ دࣹفࣹي نࣷووُگْ اَجِ سَخْ جِ نࣹ مِلِبْ ݖَ ڪَوْ سَمْسࣷنْ، مُ دࣹمْ اَسْڪَلࣷنْ، رࣹيْ فَ فَنْوࣹيرِ گٗورْ، نَنگُ سࣹينْ اَلَلْ؞ ݖِ ڪَوْ لࣷولُ مُ جࣴلْ سࣹينْ مبُبِّ خࣹوْ، جࣷخْ ڪࣷ ݧَ تࣹڪِّ ݖَخْ وَ؞ مُ مࣹرْ نَگْ بَ فࣹيسْ، دَلْدِ دࣹلُّ ڪࣴرْ بَايَمْ؞ 
\v 20 بَ لࣷولُ اَمࣹي ݧُ جࣷخْ جَبَرُ سَمْسࣷنْ ڪࣹنّ ݖَ گٗورْ ݧَ اࣵنْدࣷونْ اَڪْ سَمْسࣷنْ ݖَ ݖࣺيتْ گَ؞ 
\c 15 
\s1 سَمْسࣷنْ فࣹيُ نَ 
\p 
\v 1 بَ مُ اَمࣹي اَيْ فَنْ، بَ نگٗوبُمْ بࣹلࣹ تَخَوْ، سَمْسࣷنْ دِڪّ سࣹيتْسِ جَبَرَمْ، اِنْدَالࣹيلْ ڪࣷ اَبْ گࣵتّ؞ مُ نࣹ:‏ «سَمَ نࣺيگْ جَبَرْ لاَ جࣴمْ؞» بَايُ ندَوْ سَ نَگْ بࣵيِّوُ ڪࣷ، مُ دُگّ، 
\v 2 خَنَا نࣹ ڪࣷ:‏ «مَنْ دࣹ جࣵݒّࣷونْ نَا بَ جࣵݒّ نࣹ بࣴگَّتࣷو دَرَامْ، مࣷو تَخْ مَ مَيْ ڪࣷ سَ مࣷرࣷومْ مَ نگَ اࣵنْدَلࣷونْ ݖَ ݖࣺيتْ گَ:‏ وَايࣹ خَنَا دُ رَڪَّمَ ڪࣷ دࣵقْ؟ جࣴلْ ڪࣷ، مُ وُوتُ مَگَمْ؞» 
\v 3 سَمْسࣷنْ نࣹ لࣹينْ:‏ «بِي يࣷونْ نَگْ دِنَا دࣹفْ وَا فِلِسْتِ لُ بࣷنْ، تࣹ دࣹيسُ مَ ݖِ سِڪّ لࣹنّ؞» 
\v 4 سَمْسࣷنْ دࣹمْ، جࣵݒّ ݧࣹتِّ تࣺيمࣺيرِ (300) تِلّ، فَسْتࣹ سࣹينِ گࣹينْ؛ دِگَّنْتࣹ ݧَارِ گࣹينْ يُ نࣹڪّ، مُ تَڪّ ݖَ اَگْ جُمْ؞ 
\v 5 ݖِ ڪَوْ لࣷولُ مُ جَفَلْ جُمْ يَ بَ نࣷݒِّ، وَݖّ تِلّ يَ ݖَ بِيرْ تࣷولِ بࣹلࣹيْ وَا فِلِسْتِ؞ نࣷونُ لَ لَڪّࣹ نَافِ بࣹلࣹ يَاڪْ گُبْ يَ ݧُ گٗوبَگُلࣷونْ، بَ ݖَ تٗوڪࣴرِ رࣹسࣹݧْ يَاڪْ اࣷلِوْ يَ؞ 
\v 6 بَ وَا فِلِسْتِ لاَجࣹي ڪُ دࣹفْ لࣷولُ، ݧُ نࣹ لࣹينْ:‏ «سَمْسࣷنْ لَ، گࣷرࣷبْ وَا تِمْنَ، ندَخْ جَبَرَمْ جِ مُ جࣴلْ، مَيْ ڪࣷ مࣷرࣷومَمْ؞» وَا فِلِسْتِ نَگْ دࣹمْ، بࣷولࣹ ندَوْ سَاڪْ بَايْ بَ تَالْ، لَڪّ لࣹينْ؞ 
\v 7 ݖِ ڪَوْ لࣷولُ سَمْسࣷنْ نࣹ لࣹينْ:‏ «گَنَّاوْ يࣹينَ مَ دࣹفْ لِي، دُمَ نࣷݒِّ تࣹ فࣹيُوُمَ؞» 
\v 8 دُمَ يُ مࣹتّࣹي مࣹتِّ لَ لࣹينْ دُمَ؞ بَ لࣷولُ وࣺيࣹي مُ دࣹمْ دࣴڪِّ ݖِ اَمْ خُنْتِ، ݖَ اࣹتَمْ؞ 
\s1 ݝَامُ مبَامْ دࣷيْ نَ سَمْسࣷنْ نگࣵنَّايْ 
\p 
\v 9 بَ مُ ڪࣷ دࣹفࣹي وَا فِلِسْتِ دَلِ ݖَ دِيوَانُ يُدَ؞ ݖِ ڪَوْ لࣷولُ ݧُ لࣵنگّ دࣺرْ ݖَ ڪَوْ دࣴڪّ بُ ݧُيْ وَخْ لࣹيِ؞ 
\v 10 وَا يُدَ نࣹ لࣹينْ:‏ «لُ وَرَلْ نگࣹينْ سࣷنگّسِ ݧُ؟» ݧُ نࣹ لࣹينْ:‏ «نجࣷݧْ سَمْسࣷنْ مࣷو نُ يࣺڪَّتِ، نگِرْ دࣹفْ ڪࣷ نِ مُ نُ دࣹفْ؞» 
\v 11 لَ ݖَ تࣹگُ ݧࣹتِّ جُنِّيْ (3000) گٗورِ يُدَ دࣹمْ، بَ ݖَ خُنْتِ مَ ݖَ دࣷجُ اࣹتَمْ؞ ݧُ وَخْ سَمْسࣷنْ، نࣹ ڪࣷ:‏ «خَنَا خَمُلࣷو نࣹ وَا فِلِسْتࣹي نُ يِلِفْ؛ لِ نگَ نُ دࣹفْ نِي لُ مُ دࣷونْ؟» مُ نࣹ لࣹينْ:‏ «نِ ݧُ مَ دࣹفْ ݧࣷومْ دࣷݝّ دࣹ لاَ لࣹينْ دࣹفْ؞» 
\v 12 ݧُ نࣹ ڪࣷ:‏ «نجࣷݧْ لَ دࣹ مࣷو نُ اِنْدِ، نگِرْ تࣹگْ لَ ݖِ لࣷخࣷلْ وَا فِلِسْتِ؞» سَمْسࣷنْ نࣹ لࣹينْ «گِݧَلْ-لࣹينْ مَ نࣹ دُ يࣹينَيْ دَلْ ݖِ سَمَ ڪَوْ؞» 
\v 13 ݧُ نࣹ ڪࣷ:‏ «دࣺيدࣺيتْ، نجࣷݧْ لَ دࣷݝّ لَنُيْ دࣹفْ، نگِرْ تࣹگْ لَ ݖِ سࣹينْ لࣷخࣷ، وَايࣹ رࣹيْ لَ مࣷومْ، دُنُ ڪࣷ دࣹفْ؞» ݧُ دَلْدِ ڪࣷيْ يࣹيوࣹ ݧَارِ بُومْ يُ بࣹيسْ، گࣺنّࣹ ڪࣷ خُنْتِ مَ؞ 
\v 14 نَڪَ لَ سَمْسࣷنْ جُبْسِ لࣺيِ، وَا فِلِسْتِ بُورَنْدࣷوڪْ سࣹينِ يُوخْ، وُتْسِ ڪࣷ، نࣷووُگْ اَجِ سَخْ جِ نࣹ مِلِبْ ݖِ ڪَوَمْ، بُومْ يَ يࣹيوࣹ وࣷونْ ݖَ لࣷخࣷ يَ نࣹ تِݒّ نِ وࣴتّࣺينْ وُ ݧُ جَفَلْ، وَدّࣹ ݖَ لࣷخࣷ يَ؞ 
\v 15 سَمْسࣷنْ نَگْ گِسْ فَ ݝَامُ مبَامْ مُ يࣵگُّلَ دࣹي؞ مُ نࣹ يٗوتْ لࣷخࣷ بَ، نࣹ ڪࣷ ݖَسْ، دُمَ ݖَ جُنِّيْ گٗورْ؞ 
\v 16 ݖَ لَ سَمْسࣷنْ نࣹ:‏ 
\q1 «وࣹنّ ݝَامُ مبَامْ، ݧُ دࣷونْ جَلِ جَلْ، 
\q1 وࣹنّ ݝَامُ مبَامْ لاَ دُمَا جُنِّيْ گٗورْ؞» 
\m 
\v 17 نَڪَ لَ سَمْسࣷنْ دَانࣹ ڪࣵدّࣷومْ، نࣹ ݝَامُ مبَامْ وَ مُ يࣷرࣷونْ خࣴرّ؞ ݖِ ڪَوْ لࣷولُ مُ تُدّࣹ بࣺرَبْ بَ رَمَتْ لࣺيِ (مُ فِرِ تُنْدُ ݝَامْ)؞ 
\v 18 گَنَّاوْ لࣷولُ مَرْ مُ تَرْ دِڪَّلْ ڪࣷ، مُ وࣷو اَجِ سَخْ جِ وَلّ، نࣹ ڪࣷ:‏ «يَوْ دࣹ يَا تࣹگْ ݖِ سَ لࣷخࣷلْ جَامْ لِي ندَمْ لُ رࣺيْ، وَايࣹ خَنَا دُمَ دࣹي ندَخْ مَرْ، بَ تࣵبِّ ݖِ لࣷخࣷلْ يࣺيفَرْ يِي؟» 
\v 19 بَ لࣷولُ اَمࣹي يࣵلَّ بࣴنّ دࣷجْ وُ خٗوتْ وَ ݖَ لࣺيِ، ندࣷخْ مَ خࣹلِّ، سَمْسࣷنْ نَانْ، اَگْ نࣷووَمْ دࣺلْسِ، مُ لࣹقَلِڪُ؞ لࣷولࣷو تَخْ ݧُ تُدّࣹ بࣴتُ ندࣷخْ بَ اࣹنْ اَڪࣷرࣹ (مُ فِرِ بࣴتُ ندࣷخُبْ ڪَ وࣷوتࣹ وَلّ)؞ مَ نگَ فࣷوفَ ݖَ لࣺيِ بَ تࣹيْ جِي؞ 
\v 20 ݧَارْ فُڪِّ اَتْ لَ سَمْسࣷنْ جِيتࣹ إِسْرَاءِيلْ، جَنتّ يَ وَا فِلِسْتِ مࣷومࣹي رࣺيوْ مَ؞ 
\c 16 
\s1 سَمْسࣷنْ بُدِّ نَ بُنْتِ گَسَ 
\p 
\v 1 سَمْسࣷنْ مࣷو دࣹمࣷونْ گَسَ، گِسْ فَ اَبْ گࣵنݖّ، دَلْدِ تࣴدّ اَڪْ مࣷومْ؞ 
\v 2 بَ ݧُ اࣵگّࣹي وَا گَسَ نࣹ لࣹينْ سَمْسࣷنَ نگَ فَ، وَا گَسَ دَݧࣷو دَجࣹ، گُدِّگْ لࣴمّ ݧُ دِ ڪࣷ تࣴرُ ݖَ بُنتّ دࣴڪّ بَ؞ گُدِّ گَ گࣺݒّ، ݧُ نࣹ ݖࣹلّ، تࣹ نَا ݖَ سࣹينْ بِيرْ:‏ «بُ بࣴتْ دِ سࣹتْ، نُ دِ ڪࣷ رࣺيْ؞» 
\v 3 سَمْسࣷنْ نَگْ تࣴدّ بَ گُدِّ گَ خَاجْ؞ بَ گُدِّ گَ خَاجࣹي مُ جٗگْ، جࣵݒّ ݖَ لَفِ بُنْتُ دࣴڪّ بَ، بࣷولࣹ ݖَ ݧَارِ ݧَارِ جࣴنْ يَاڪْ بَنْتُ تࣴجُڪَايْ بَ، بُدِّ لࣺݒّ، تࣹگْ ݖَ مبَگّ مَ، يٗبُّ بَ ݖَ ڪَوْ تُندّ وَ جَنࣷوڪْ اࣹبْرࣷنْ؞ 
\s1 جِگࣺينْ وࣷرَتِ نَ سَمْسࣷنْ 
\p 
\v 4 گَنَّاوْ بَ لࣷولُ وࣺيࣹي سَمْسࣷنْ دِ بࣴگّ سࣹنَّسْ ندَوْ سُ دࣴڪّࣷونْ ݖَ خُرُ سࣷرࣹگْ، ݧُ دِ ڪࣷ وَخْ دَلِلَ؞ 
\v 5 ڪࣵنگَمِ وَا فِلِسْتِ يَ نَگْ دࣹمْ ݖَ ندَوْ سَ، نࣹ ڪࣷ:‏ «نَخَلْ نُ سَمْسࣷنْ، بَ خَمْ نُ مُ اَمࣹ جِي دࣷولࣹ جُ رࣺيْ، اَڪْ نَنْ لَنُ ڪࣷ مَنَ اࣴݒّࣹ دࣷولࣹ، يࣹيوْ ڪࣷ، بَ نࣺيوَلْ ڪࣷ دࣷولࣹ؞ نࣷو لَيْ جࣷخْ، ڪࣹنّ ڪُ نࣹڪّ جُنِّيْ سِيڪَلِ خَالِسْ اَڪْ تࣺيمࣺيرْ؞» 
\v 6 ݖِ ڪَوْ لࣷولُ دَلِلَ نࣹ سَمْسࣷنْ:‏ «دࣴگّ وَايْ وَخْ مَ نࣷو اَمࣹ جِي دࣷولࣹ جُ رࣺيْ، اَڪْ نࣹيسْ دِ دࣹفْ بَ يࣹيوْ لَ، بَ نࣺيوَلْ لَ دࣷولࣹ؞» 
\v 7 سَمْسࣷنْ نࣹ ڪࣷ:‏ «سُ ݧُ مَ يࣹيوࣹي جُرٗومْ ݧَارِ بُومِ خَلَ يُ يࣹيسْ تࣹ وࣷوَگُلْ، مَ دَلْدِ نࣺيوْ دࣷولࣹ، دِ نِتُ نࣹينْ؞» 
\v 8 گَنَّاوْ لࣷولُ ڪࣵنگَمِ وَا فِلِسْتِ اِنْدِلْ ندَوْ سَ جُرٗومْ ݧَارِ بُومِ خَلَ يُ يࣹيسْ تࣹ وࣷوَگُلْ، مُ يࣹيوࣹ ڪࣷ سَمْسࣷنْ؞ 
\v 9 فࣹڪّ نَ اَيْ نِتَ نگَ لࣵقُ ݖَ بِيرْ نࣺيگْ ندَوْ سَ، دِ ڪࣷ تࣴرُ؞ ندَوْ سَ جࣹڪِّ نࣹ ڪࣷ:‏ «سَمْسࣷنْ جٗگَلْ، وَا فِلِسْتࣹي نگِ ݖِ سَ ڪَوْ؞» سَمْسࣷنْ نࣹ بُومْ يَ تِݒّ، مُ دࣷگْ نِ اَوْ ݖَاسْ وُ سَوَرَ لاَلْ؞ دࣷولࣹيْ سَمْسࣷنْ نَگْ دِ ڪُمْݒَ بَ تࣹيْ؞ 
\v 10 دَلِلَ وَخْ سَمْسࣷنْ نࣹ ڪࣷ:‏ «گِسْ نگَ نِ نگَ مَ دࣷفْلࣷو، دِ مَ وَخْ اَيْ ݖَاخَانْ؞ لࣺيگِ نَگْ، وَخْ مَ يَوْ اِتَمْ، نࣹيسْ دِ دࣹفْ بَ يࣹيوْ لَ!‏» 
\v 11 مُ نࣹ ڪࣷ:‏ «سُ ݧُ مَ يࣹيوࣹي ݝࣷدّ اَيْ بُومْ يُ يࣹيسْ يُ ݧُ مَسُلَ جَرِݧࣷو رࣹڪّ، مَ دَلْدِ نࣺيوْ دࣷولࣹ، دِ نِتُ نࣹينْ؞» 
\v 12 دَلِلَ وُتْ اَيْ بُومْ يُ يࣹيسْ، تَڪّࣹ ڪࣷ ڪࣷ؞ فࣹڪّ نَ اَيْ نِتْ لࣵقُ ݖَ بِيرْ نࣺيگْ بَ، دِ ڪࣷ تࣴرُ؞ مُ جࣹڪِّ، نࣹ ڪࣷ:‏ «سَمْسࣷنْ، جٗگَلْ وَا فِلِسْتࣹي نگِ ݖِ سَ ڪَوْ؞» سَمْسࣷنْ نࣹ بُومْ يَ تِݒّ نِگْ وࣴݧْ، مُ وَدّࣹ ݖَيْ لࣷخࣷومْ؞ 
\v 13 بَ لࣷولُ وࣺيࣹي دَلِلَ نࣹ سَمْسࣷنْ:‏ «بَ تࣹيْ يَا نگِ مَيْ دࣷفْلࣷو، دِ مَ وَخِ ݖَاخَانْ؞ وَخْ مَ وَايْ، نࣹيسْ دِ دࣹفْ بَ يࣹيوْ لَ؞» مُ نࣹ ڪࣷ:‏ «سࣷو رَوࣹي سَمَ جُرٗومْ ݧَارِ لࣺتّ ݖِ ݖࣵلَّلَلْ جُمْتُڪَايْ بِ ݧُيْ رࣵبّࣹ، تࣹ بࣷولࣹ لࣺتّ يِ، ڪࣹݒّ ݖَ، دَمَيْ دَلْدِ نࣺيوْ دࣷولࣹ، دِ نِتُ نࣹينْ؞» 
\v 14 بَ مُ ڪࣷ دࣹفࣹي، ندَوْ سَ يࣹيتَلْ سَمْسࣷنْ، رَوْ جُرٗومْ ݧَارِ لࣺتَّمْ يَ ݖِ ݖࣵلَّلَلْ جُمْتُڪَايْ بُ ݧُيْ رࣵبّࣹ، دَلْدِ بࣷولࣹ لࣺتّ يَ ڪࣹݒّ ݖَ؞ ݖِ ڪَوْ لࣷولُ مُ نࣹ «سَمْسࣷنْ جٗگَلْ، وَا فِلِسْتࣹي نگِ ݖِ سَ ڪَوْ؞» سَمْسࣷنْ يࣹوُّ، دَلْدِ بُدِّ ڪࣹݒُّگْ جُمْتُڪَايْ بَ ݧُيْ رࣵبّࣹ اَڪْ ݖࣵلَّلَ گَ؞ 
\v 15 دَلِلَ نࣹ سَمْسࣷنْ:‏ «نࣷو مَنَ وَخࣹ نࣹ بࣴگّ نگَ مَ، تࣹ وٗولُوࣷو مَ؟ ݧࣹتِّ يࣷونَ نگِي نگَ دِ مَ دࣷفْلࣷو، بَݧْ مَا خَمَلْ فُ سَ دࣷولࣹ جُ بَرࣹ جِي جٗگࣹ!‏» 
\v 16 بࣺسْ بُ نࣹڪّ نَگْ ندَوْ سَ دِ ڪࣷ سࣷݧّ، لࣴجَلْ ڪࣷ وِتّ؞ مُ سࣷنّ بَيْ بࣴگَّ دࣹي؞ 
\v 17 سَمْسࣷنْ مُجّ ڪࣷ وَخْ بِيرَمْ يࣺݒّ، نࣹ ڪࣷ:‏ «سَاتُ مَسُلَ جَارْ ݖِ سَمَ بࣷݒّ، ندَخْ ݖَ سَمَ بِيرُ ندࣹيْ لاَ دَلࣹ دِ اَبْ نَسِرࣹينْ بُ سࣺدّࣷو يࣵلَّ؞ سُ ݧُ مَ وَتࣹي، سَمَ دࣷولࣹ تࣵگّࣷوڪْ مَنْ، مَ دَلْدِ نࣺيوْ دࣷولࣹ، دِ نِتُ نࣹينْ؞» 
\v 18 دَلِلَ خَمْ نࣹ سَمْسࣷنْ وَخْ نَ ڪࣷ بِيرَمْ يࣺݒّ، مُ يٗنّࣹي، وࣷولُ ڪࣵنگَمِ وَا فِلِسْتِ، نࣹ لࣹينْ:‏ «دِڪّلࣹينْ ندَخْ بِي يࣷونْ، وَخْ نَ مَ بِيرَمْ يࣺݒّ؞» ڪࣵنگَمِ وَا فِلِسْتِ دࣺلْسِ، اِنْدَالࣹ خَالِسْ بِ؞ 
\v 19 ݖِ ڪَوْ لࣷولُ مُ يࣹيتَلْ سَمْسࣷنْ ݖَيْ تࣵنڪَمْ، بَ مُ نࣹلَوْ، مُ وࣷو جࣹنّ وَايْ، ڪࣷوڪَ خُوفْ جُرٗومْ ݧَارِ لࣺتّ يَ؞ نࣷونُ لَ ندَوْ سَ نࣺيوَلࣹ سَمْسࣷنْ دࣷولࣹ، بَ دࣷولࣹيمْ تࣵگّࣷوڪْ مࣷومْ؞ 
\v 20 بَ لࣷولُ اَمࣹي مُ نࣹ:‏ «سَمْسࣷنْ جٗگَلْ، وَا فِلِسْتࣹي نگِ ݖِ سَ ڪَوْ؞» سَمْسࣷنْ يࣹوُّ، تࣹ نَانْ ݖَ خࣹلْ مَ:‏ «دَمَ ݖِيْ گࣺنَّتِ نَ وࣷونْ دࣺمبّ اَڪْ بࣴڪّ-دࣺمبّ رࣹڪّ، يࣴلْبُ، رࣴݖّ؞» وَايࣹ بࣷوبَ خَمُلْ نࣹ اَجِ سَخْ جِ مࣷو تࣹقَلِڪࣷو اَڪْ مࣷومْ؞ 
\v 21 بَ مُ ڪࣷ دࣹفࣹي وَا فِلِسْتِ جࣵݒّ سَمْسࣷنْ، لُقِ بࣴتْ يَ، يٗبُّ ڪࣷ گَسَ؞ ݖِ ڪَوْ لࣷولُ ݧُ يࣹيوࣹ ڪࣷ ݖࣵلَّلَيْ خࣵنجَرْ، مُيْ بࣺرَݝْ دࣷجُ وࣷلُڪَايْ ݖَ ڪَسࣷ بَ؞ 
\v 22 تࣹيوُلْ نجَݧَمْ لَ ݧُ خُوفࣷونْ دِ سَخَاتْ؞ 
\s1 سَمْسࣷنْ مُجّࣹ نَ جَلࣷورࣹ 
\p 
\v 23 ݖِ بِيرْ لࣷولُ ڪࣵنگَمِ وَا فِلِسْتِ يَ دَجࣹ، دِ نجُڪَّلࣹ دَگࣷنْ سࣹينْ تُورْ مَ، سَرَخْ سُ مَگْ، نگِرْ مبࣺگْتࣹ؞ ݧَ نگَ نَانْ:‏ «سُنُ يࣵلَّ مࣷو تࣹگْ سُنُبْ نࣷونْ سَمْسࣷنْ ݖِ سُنُ لࣷخࣷ؞» 
\v 24 بَادࣷولࣷ يَ اِتْ گِسْ سَمْسࣷنْ، دِ ڪࣷ سَنْتࣹ سࣹينْ تُورْ مَ، نَانْ:‏ «سُنُ يࣵلَّ مࣷو تࣹگْ ݖِ سُنُ لࣷخࣷ سُنُ نࣷونْ بِ گࣺنْتَلْ سُنُمْ رࣺيوْ، رࣹيْ ݖِ نُنْ جࣷݒّ!‏» 
\v 25 سࣹينْ بࣵنّࣹيخْ نَگْ جَيْ لࣹينْ، ݧُ نࣹ:‏ «وࣷولࣹينْ سَمْسࣷنْ، مُ بࣺگَلْ نُ!‏» ݧُ وࣷو سَمْسࣷنْ، مُ گࣺنّࣹ ݖَ ڪَسࣷ بَ، دِڪّ، دِ لࣹينْ بࣺگَلْ؞ ݖَ دِگَّنْتࣹ جࣴنْ يَ يࣹنُ تَاخُمْ ڪَوْ مَ لَݧُ ڪࣷ تَخَوَلْ؞ 
\v 26 سَمْسࣷنْ نࣹ خَلࣹلُ گٗورْ بَ جࣵݒّ ݖَ لࣷخࣷومْ:‏ «مَيْ مَ، مَ دَجْ جࣴنْ يِ يࣹنُ ڪࣴرْ گِ، ندَخْ مَ وࣺيرُ ݖِ؞» 
\v 27 فࣹڪّ نَ ڪࣴرْ تُورْ مَ فࣹيسْ دࣹلّ اَڪِ گٗورْ اَڪِ جِگࣺينْ؞ فَ لَ مبࣷولࣹمْ ڪࣵنگَمِ فِلِسْتِ نࣹڪّࣷونْ؛ تَاخْ مَ يࣹنُ لُ وَرَ تࣷلّࣷوڪْ ݧࣹتِّ جُنِّيْ (3000) نِتْ، گٗورْ اَڪْ جِگࣺينْ، ݧُيْ سࣹيتَانْ سَمْسࣷنْ، مُ دِ لࣹينْ بࣺگَلْ؞ 
\v 28 ݖِ ڪَوْ لࣷولُ سَمْسࣷنْ ݧَانْ اَجِ سَخْ جِ، نࣹ ڪࣷ:‏ «اࣺيْ بࣷرࣷومْ بِ اَجِ سَخْ جِ، نگَلَّ بࣵيِّ مَ خࣹلْ؛ نگَلَّ يࣵلَّ، دࣷولࣹيلاَتْ مَ بِي يࣷونْ رࣹڪّ، ندَخْ مَ فࣹيُ ݖِ وَا فِلِسْتِ سَمَ ݧَارِ بࣴتْ يِ ݧُ لُقِ؞» 
\v 29 بَ مُ ڪࣷ دࣹفࣹي سَمْسࣷنْ جࣵݒّ ݖَ ݧَارِ جࣴنِ دِگّ يَ يࣹنُ ڪࣴرْ گَ، دَلْدِ ݖَيْ وࣺيرُ، لࣷخࣷلْ ندِجࣷورْ بَ تࣹگࣹ ݖَ ڪَوْ وࣹنّ جࣴنْ وَ، ݖࣵمّࣷݧْ بَ تࣹگࣹ ݖَ وَ ݖَ دࣹسْ؞ 
\v 30 سَمْسࣷنْ نَگْ نࣹ:‏ «نَا دࣹي، اࣵندّ اَڪْ وَا فِلِسْتِ؞» نَڪَ لَ جَݧࣹ دࣷولࣹ، ڪࣴرْ گَ مࣵبّ ݖَ ڪَوْ ڪࣵنگَمْ يَاڪْ مبࣷولࣹمْ بَادࣷولࣷ يَ نࣹڪّࣷونْ ݖَ بِيرْ؞ نࣷونُ لَ سَمْسࣷنْ دࣹيوࣹ، رࣹيَالࣹ نِتْ ݧُ اࣴݒّ ݧَ مُ رࣹيࣷونْ بَ مُيْ دُندّ؞ 
\v 31 بَ لࣷولُ اَمࣹي اَيْ بࣷڪَّمْ، وَا ڪࣴرْ بَايَمْ گࣺݒّ دِڪّ، يٗبُّ ڪࣷ؞ ݧُ دࣹمْ، دࣹنݖّ ڪࣷ دِگَّنْتࣹ ݖࣷرَ اَڪْ اࣹسْتَوࣷلْ، ݖَ خُنْتِمْ بࣵمّࣹيلُ مَنࣷوَ بَايَمْ؞ سَمْسࣷنْ نَگْ، ݧَارْ فُڪِّ اَتْ لَ جِيتࣹ إِسْرَاءِيلْ؞ 
\c 17 
\s1 لُ جࣴمْ ݖِ مِڪَ اَڪْ جَامࣷوڪَايُ يࣵلاَّمْ 
\p 
\v 1 جࣹنّ وَايْ لَ وࣷونْ جُ بَوࣷو دِيوَانُ تُنْدِ اࣹفْرَيِمْ، ݧُ دِ ڪࣷ وَخْ مِڪَ؞ 
\v 2 وَا جَ مࣷو وَخْ ندࣹيَمْ، نࣹ ڪࣷ:‏ «جُنِّيْ سِيڪَلِ خَالِسْ اَڪْ تࣺيمࣺيرْ (1100) يَ ݧُ لَ جࣴلَلࣷونْ، بَ نگَيْ ݧَانْ-يࣵلَّ ڪَ ڪࣷ جࣴلْ، مَيْ دࣺگّ، مُ نگِ نِي اَڪْ مَنْ، مَا ڪࣷ جࣴلࣷونْ؞» ندࣹيْ جَ نࣹ ڪࣷ:‏ «يَلْ نَ لَ بَرْڪࣹ ݧࣹيلْ، بَوࣷو ݖِ اَجِ سَخْ جِ، دࣷومْ؞» 
\v 3 مِڪَ دࣹلّࣷو يَايْ جَ جُنِّيْ سِيڪَلِ خَالِسْ يَاڪْ تࣺيمࣺيرْ، يَايْ جَ نࣹ ڪࣷ:‏ «خَالِسْ بِ دࣹ اَجِ سَخْ جِ لاَ دࣷگُ نࣹ مࣷومْ لاَ ڪࣷ جَگْلࣹيلْ، مُ جٗگࣹ ݖِ سَمَ لࣷخࣷ، ݧࣹيلْ لَ، دࣷومْ، نگِرْ ݧُ دࣹفَرَلْ لَ ݖِ جࣴمُّ تُورْ مُ ݧُ يࣹتّ اَڪْ جࣴمُّ تُورْ مُ ݧُ مٗولْ؞ ڪࣷنْ نَگْ دَمَ لَ ڪࣷيْ دࣹلّࣷو؞» 
\v 4 تࣹيوُلْ مِڪَ دࣹلّࣷووَاتْ يَايَمْ خَالِسْ بَ، يَايَمْ جࣴلْ ݖَ ݧَارِ تࣺيمࣺيرِ سِيڪَلْ، جࣷخْ ڪࣷ اَبْ تࣴگُّ خَالِسْ، مُ دࣹفَلْ ڪࣷ ݖَ جࣴمُّ تُورْ مُ ݧُ يࣹتّ اَڪْ جࣴمُّ تُورْ مُ ݧُ مٗولْ، ݧُ دُگَلْ تُورْ يَ ݖَ بِيرْ نࣺيگْ (/ڪࣴرْ) مِڪَ؞ 
\v 5 فࣹڪّ نَ مِڪَ نَگْ سَمْݒَلࣷونْ يࣵلَّ اَوْ دࣷجْ * (/ مِڪَ اَمࣷونْ \w بࣺرَبُ جَامࣷوڪَايُ|بࣺرَبِ جَامࣷوڪَايْ ي-:‏\w* يࣵلَّ ݖَ بِيرْ ڪࣴرَمْ)، بَ دࣹفَرْلُ مبُبَّمْ خَرْ-سࣵنِّ مُ ٭\w سَرْخَلْڪَتْ|سَرْخَلْڪَتْ ب-:‏\w* دِ سࣷلْ اَڪْ اَيْ گࣵلاَّجِ ڪࣴرْ؞ فࣹڪّ نَ اِتْ مُ تَبّ ڪࣹنّ ݖِ دࣷومَمْ يُ گٗورْ، مُيْ اَبْ سَرْخَلْڪَتَمْ؞ 
\v 6 جَنتّ يࣷويُ بُورْ اَمُلْ ݖِ إِسْرَاءِيلْ؛ ڪُ نࣹڪّ، لُ ڪࣷ نࣹيخْ لَيْ دࣹفْ؞ 
\p 
\v 7 ݖِ ڪَوْ لࣷولُ اَبْ خَلࣹلُ گٗورْ بُ بَوࣷو بࣹتْلࣹيࣹمْ ݖَ يُدَ، بࣷڪّ ݖِ گِيرُگْ يُدَ، تࣹ دِبْ ٭\w لࣹوࣹينْ|لࣹوࣹينْ ب-:‏\w*، مࣷو دِڪّ، دَلْ فࣷوفَ؞ 
\v 8 ݖَ دࣴڪّ بَ، بࣹتْلࣹيࣹمْ گُ يُدَ لَ وَا جَ بࣵيِّڪࣷو، دِ سࣹيتِ فُ مُ مَنَ سَنݖِ؞ مُ تࣷݒّ يࣷونَمْ بَ اَگْسِ دِيوَانُ تُنْدُ اࣹفْرَيِمْ، ݖَ ڪࣴرْ مِڪَ؞ 
\v 9 مِڪَ نࣹ ڪࣷ:‏ «مبࣷڪِّ فَنْ؟» مُ نࣹ ڪࣷ:‏ «مَنْ اَبْ لࣹوࣹينْ لاَ؛ بࣹتْلࣹيࣹمْ ݖَ يُدَ لاَ بࣵيِّڪࣷو، دِ سࣹيتْ فُ مَ مَنَ سَنݖࣹ؞» 
\v 10 مِڪَ نࣹ ڪࣷ:‏ «تࣷوگَلْ فِ مَنْ بࣷوگْ، فࣺيتࣹ مَ وࣵلُّ ڪِلِفَ، نِ بَايْ، دِ سَمَ سَرْخَلْڪَتْ؞ مَنْ نَگْ دِنَا لَ جࣷخْ فُڪِّ سِيڪَلِ خَالِسْ اَتْ مُ نࣹڪّ، تࣹ بࣷڪّࣹوُلْ اَڪْ سَگْ ݖࣷلْ اَڪْ سَ لࣹڪّ؞» لࣹوࣹينْ بَ نَگْ تࣷوگْ فَ؞ 
\v 11 نࣷونُ لَ خَلࣹلُ گٗورُ لࣹوࣹينْ بَ نَنگࣷو، بَ تࣷوگْ ݖَ ڪࣴرْ وَا جَ، مُ جࣵݒّࣹ ڪࣷ نِ دࣷومَمْ يُ گٗورْ يِ مُ جُرْ؞ 
\v 12 بَ مُ ڪࣷ دࣹفࣹي مِڪَ تَبّ خَلࣹلُ گٗورُ لࣹوࣹينْ بَ، مُ دࣷونْ اَبْ سَرْخَلْڪَتَمْ، دࣴڪّ ݖَ بِيرْ ڪࣴرَمْ؞ 
\v 13 ݖِ ڪَوْ لࣷولُ مِڪَ نࣹ:‏ «لࣺيگِ نَگْ خَمْ نَا نࣹ اَجِ سَخْ جِ دِنَ مَ بَاخࣹ، گَنَّاوْ اَبْ لࣹوࣹينَ مَ دِڪَّلْ، دِ سَمَ سَرْخَلْڪَتْ؞» 
\c 18 
\s1 دَنࣹينْ ݧَ وُتِ نَݧُ اَمْ رࣺيوْ 
\p 
\v 1 جَنتّ يࣷويُ بُورْ اَمُلࣷونْ ݖِ إِسْرَاءِيلْ، تࣹ جَنتّ يࣷويُ اِتْ لَ گِيرُگْ دَنࣹينْ ݧَ دࣷونْ وُتْ ݖࣺرُ سُوفْ بُ ݧُ دࣴڪّࣹ، ندَخْ بَ بࣷوبَ، دُ بࣹنّ ݖࣺرُ سُوفْ بُ ݧُ مُورْلࣷو ݖِ بِيرْ گِيرِ إِسْرَاءِيلْ يِ ݧُ بࣷڪّ؞ 
\v 2 دَنࣹينْ ݧَ نَگْ يٗنِّ جُرٗومِ نِتْ، نࣹ لࣹينْ:‏ «دࣹمْلࣹينْ وࣴرْ رࣺيوْ مِ؞» ݧࣷوݧَ دِ جࣵمْبَارِ خَرࣹڪَتْ يُ ݧُ تࣵنّࣹ ݖِ سࣹينْ بِيرْ، ݧُ وَرَ بࣵيِّڪࣷو ݖࣷرَ اَڪْ اࣹسْتَوࣷلْ، نگِرْ يࣴرِ رࣺيوْ مَ، وࣴرْ ڪࣷ؞ بَ ݧُ دࣹمࣹي بَ اࣵگّ ݖَ دِيوَانُ تُنْدِ اࣹفْرَيِمْ ݖَ ڪࣴرْ مِڪَ، فَ لَݧُ فَنَانْ؞ 
\v 3 ݖَ وࣹتُ مِڪَ لَݧُ دࣺگّࣹ بَاتُ خَلࣹبْ ٭\w لࣹوࣹينْ|لࣹوࣹينْ ب-:‏\w* بُ گٗورْ بَ، بَ خَمْ فُ مُ بࣷڪّ؞ ݖَ لَݧُ جࣵدّࣹ، نࣹ ڪࣷ:‏ «يَوْ، ڪُ لَ اِنْدِ فِي، اَڪْ لࣷو فِيْ دࣹفْ، اَڪْ لࣷو فِ اَمْ؟» 
\v 4 مُ نࣹ لࣹينْ:‏ «نࣵنگَمْ اَڪْ نࣵنگَمْ لَ مَ مِڪَ دࣹفَلْ؞ مࣷو مَ بِندّ نگِرْ مَ دࣷونْ اَبْ ٭\w سَرْخَلْڪَتَمْ|سَرْخَلْڪَتْ ب-:‏\w*؞» 
\v 5 ݧُ نࣹ ڪࣷ:‏ «نگَلَّ بࣷوگْ سࣹيتَلْ نُ ݖِ يࣵلَّ، بَ نُ خَمْ سُنُ يࣷونْ وِي نُ جࣴمْ، ندَخْ دِنَ اࣵنْتُ؞» 
\v 6 سَرْخَلْڪَتْ بَ نࣹ لࣹينْ:‏ «دࣹمْلࣹينْ اَڪْ خࣹلْ مُ دَلْ؞ سࣹينْ يࣷونْ وِ نگࣹينْ جࣴمْ، يِوُ اَجِ سَخْ جِ لَ جُبْلُ؞» 
\v 7 جُرٗومِ ندَوْ يَ بࣵيِّڪࣷو فَ دࣹمْ بَ لَيِسْ؞ ݧُ گِسْ اَسْڪَنْ وَ فَ دࣴڪّࣹ نࣹ فِنَاخْ نِ وَا سِدࣷنْ، اࣵندّ اَڪُگْ دَلْ اَڪْ تࣹييُگْ بَڪَّنْ؞ رَخْ ݖِ دࣷلِّ دُ ڪࣹنّ ݖَ رࣺيوْ مَ ڪُ لࣹينْ سࣷنَلْ، مبَا مُ نࣺيوَلْ لࣹينْ دࣷولࣹ؞ تࣹ اِتْ سࣷرࣹ وࣷونْ نَݧࣷوڪْ وَا سِدࣷنْ، تࣹ سࣺقُݧُ وࣷونْ اَڪْ ڪࣹنّ دَرَ؞ 
\v 8 بَ ݧُ دࣹلّࣷو ݖࣷرَ اَڪْ اࣹسْتَوࣷلْ، ݖَ سࣹينِ بࣷڪّ، سࣹينِ بࣷڪّ لاَجْ لࣹينْ، نࣹ لࣹينْ:‏ «لُ نگࣹينْ وَخْ نَگْ؟» 
\v 9 ݧُ نࣹ لࣹينْ:‏ «اَيْݖَلࣹينْ نُ دَلِ ݖَ سࣹينْ ڪَوْ!‏ نࣷو گِسْ رࣺيوْ مَ؞ خَنَا بَاخْ لࣷولْ!‏ بُلࣹينْ تࣹنْدࣹيفَلْ، بُلࣹينْ تࣵيِّ؞ دࣹمْلࣹينْ سࣷنگِ رࣺيوْ مَ، نَنگُجِ ڪࣷ!‏ 
\v 10 بُ نگࣹينْ فَ اࣵگّࣹي نِتْ ݧُ نࣹ فِنَاخْ نگࣹينْ فَيْ فࣹڪّ، تࣹ رࣺيوْ مَا نگَ نࣹ يࣵمبّلَݝْ وࣹتْ گُ نࣹڪّ؞ يࣵلاَّ ڪࣷ تࣹگْ ݖِ سࣹينْ لࣷخࣷ، مُيْ گࣷخْ بُ ݧࣵڪُّلْ لࣹنّ لُيْ اَمْ ݖِ ڪَوْ سُوفْ؞» 
\v 11 بَ مُ ڪࣷ دࣹفࣹي جُرٗومْ بࣹنِّ تࣺيمࣺيرِ (600) گٗورْ ݧُ بࣷڪّ ݖِ گِيرُگْ دَنْ سࣵقࣹي فࣷوفَ، رࣵنگࣷويْ نگࣵنَّايْ؞ ݖࣷرَ اَڪْ اࣹسْتَوࣷلْ لَݧُ بࣵيِّڪࣷو؞ 
\v 12 ݧُ دࣹمْ بَ دَلْ ݖَ وࣹتُ ڪِرْيَاتْ يَرِمْ، ݖَ يُدَ؞ لࣷولࣷو وَرَلْ ݧُ وࣷووࣹ بࣺرَبْ بࣷوبُ مَخَنࣹ دَنْ (مُ فِرِ دَلُبْ دَنْ)، تࣹ مࣷويْ تُرَمْ بَ تࣹيْ جِي؞ مَ نگَ نࣷونࣹي، ݖَ سࣷوُ ڪِرْيَاتْ يَرِمْ؞ 
\v 13 بَ ݧُ فَ جٗگࣹي لَݧُ جࣵلّ دِيوَانُ تُنْدِ اࣹفْرَيِمْ، بَ جُبْ ڪࣴرْ مِڪَ؞ 
\p 
\v 14 ݖِ ڪَوْ لࣷولُ جُرٗومِ ندَوْ يَ يࣴرِ وࣷونْ دِيوَانُ لَيِسْ وَخْ سࣹينْ بࣷڪّ يَ، نࣹ لࣹينْ:‏ «ندَخْ خَمْ نگࣹينْ نࣹ ݖِ ڪࣴرْ يِي، گࣹنَّ نگࣹيڪْ اَمْ خَرْ-سࣵنِّمْ ݖَرْخَلْ اَڪْ تُورْ مُ ݧُ يࣹتّ اَڪْ اَيْ گࣵلاَّجِ ڪࣴرْ اَڪْ اِتَمْ تُورْ مُ ݧُ مٗولْ؟ لࣺيگِ نَگْ يࣹينَيْ سࣹيتْ لُ ݖِ وَرْ؞» 
\v 15 بَ لࣷولُ اَمࣹي، ݧُ جࣵدّ، بَ ݖَ ڪࣴرْ لࣹوࣹينْ بَ، ڪࣴرْ مِڪَ؞ ݧُ جࣵمَّنْتࣹيڪْ مࣷومْ؞ 
\v 16 فࣹڪّ نَ جُرٗومْ بࣹنِّ تࣺيمࣺيرِ دَنࣹينْ ݧَا نگَ رࣵنگࣷويْ نگࣵنَّايْ، تَخَوْ ݖَ بُنْتُ دࣴڪّ بَ؞ 
\v 17 جُرٗومِ ندَوْ يَ يࣴرِ وࣷونْ رࣺيوْ مَ، دُگّ ݖَ بِيرْ، دَلْدِ جࣴلْ تُورُمْ يࣹتّ مَاڪْ خَرْ-سࣵنِّ مَاڪْ گࣵلاَّجِ ڪࣴرْ يَاڪْ تُورْ مَ ݧُ مٗولْ؞ فࣹڪّ نَ سَرْخَلْڪَتْ بَا نگَ تَخَوْ ݖَ بُنْتُ دࣴڪّ بَ، مࣷوڪْ جُرٗومْ بࣹنِّ تࣺيمࣺيرِ نِتْ ݧَ رࣵنگࣷويْ نگࣵنَّايْ؞ 
\v 18 بَ ݧࣷوݧَ دُگّࣹي ڪࣴرْ مِڪَ، بَ جࣴلْ جࣴمِّ تُورْ يَ ݧُ يࣹتّ اَڪْ خَرْ-سࣵنِّ مَاڪْ گࣵلاَّجِ ڪࣴرْ يَاڪْ تُورْ مَ ݧُ مٗولْ، سَرْخَلْڪَتْ بَ مࣷو نࣹ لࣹينْ:‏ «لُ نگࣹينْ دِ دࣹفْ نِي؟» 
\v 19 ݧُ نࣹ ڪࣷ:‏ «نࣹيلْ ݖࣹلّ، نࣹ ݒَتّ!‏ تࣷݒَّلْ ݖِ نُنْ رࣹڪّ، فࣺيتࣹ نُ ݖࣺرُ ڪِلِفَ، دِ سُنُ سَرْخَلْڪَتُ گِيرْ؞ لُ لَ گࣴنَلْ؟ دِ سَرْخَلْڪَتُ ڪࣴرْ ڪࣹنّ نِتْ دࣷݝّ، اَمْ دِ سَرْخَلْڪَتُ گࣹنّ گِيرُگْ لࣴمّ ݖِ إِسْرَاءِيلْ؟» 
\v 20 وَخْ جࣷوجُ نَگْ نࣹيخْ سَرْخَلْڪَتْ بَ، مُ جࣴلْ خَرْ-سࣵنِّ مَاڪْ گࣵلاَّجِ ڪࣴرْ يَاڪْ تُورْ مَ ݧُ يࣹتّ، دَلْدِ اࣵندّ اَڪْ گࣵنگࣷورْ گَ، دࣹمْ؞ 
\p 
\v 21 بَ لࣷولُ اَمࣹي ݧُ تࣹگُوَاتْ ݖَ يࣷونْ وَ، جِيتَلْ سࣹينِ دࣷومْ اَڪْ سࣹينِ جُرْ اَڪْ سࣹينْ اَلَلْ؞ 
\v 22 بَ دَنࣹينْ ݧَ دࣹمࣹي بَ سࣷرࣹيڪْ ڪࣴرْ مِڪَ، ݖَ لَ دࣴڪَّنْدࣷويْ مِڪَ يَ مُ دࣹنْدࣹيلْ وࣷوتَنْتࣹ، بَ دَجࣹ اࣵندّ اَڪْ مِڪَ، نگِرْ دَبِ لࣹينْ؞ 
\v 23 ݖِ ڪَوْ لࣷولُ ݧُ جࣷورْ دَنࣹينْ ݧَ، ݧࣷوݧُ گࣹيسُ، نࣹ مِڪَ:‏ «لࣷو خࣹوْلࣹ، بَ بࣵبِّ مِي مبࣷولࣷو؟» 
\v 24 مِڪَ نࣹ لࣹينْ:‏ «سَمَ جࣴمِّ تُورْ يِ مَ سࣵڪّ، نگࣹينْ جࣴلْ، بࣷولࣹيڪْ سَرْخَلْڪَتْ بِ، دࣹمْ!‏ لُ مَ دࣹسࣹيتِ نَگْ؟ اَنَ لُ نگࣹينْ مَ نَا لࣷو خࣹوْلࣹ؟» 
\v 25 دَنࣹينْ ݧَ نࣹ ڪࣷ:‏ «بُ سَ ڪࣵدُّ جِبْ، نُيْ دࣺگّ، لُ ڪࣷ مࣷيْ گَا يُ تࣵنگّ بࣷݒّ ݧࣷويْ دَلْ ݖِ سَ ڪَوْ، نگࣹينْ ݧࣵڪّ سࣹينْ بَڪَّنْ، يَاڪْ سَ وَا ڪࣴرْ؞» 
\v 26 بَ لࣷولُ اَمࣹي دَنࣹينْ ݧَ دࣹمْ سࣹينْ يࣷونْ؞ مِڪَ نَگْ گِسْ نࣹ ݧࣷو ڪࣷ اࣴݒّ دࣷولࣹ، مُ وَلْبَتِڪُ، ݧِبِّ ڪࣴرَمْ؞ 
\v 27 نࣷونُ لَ دَنࣹينْ ݧَ نَنگࣷو لَ مِڪَ دࣹفَرࣷونْ، يٗبَّالࣹ اَبْ سَرْخَلْڪَتَمْ؞ ݖِ ڪَوْ لࣷولُ ݧُ جࣵلّ بَ لَيِسْ، دَلْ ݖَ ڪَوْ اَسْڪَنْ وࣷووَ اࣵندّ اَڪُگْ دَلْ اَڪْ تࣹييُگْ بَڪَّنْ؞ ݧَوْڪَيْ سَامَرْ لَݧُ لࣹينْ لࣹيلْ، دࣴڪّ بَ، ݧُ لَڪّ ڪࣷ؞ 
\v 28 دُ ڪࣹنّ ڪُ لࣹينْ خࣹتَّلِ، ندَخْ دࣴڪّ بَ سࣷرࣹيوࣷو نَاڪْ سِدࣷنْ، تࣹ سࣺقُݧُ وࣷونْ اَڪْ ڪࣹنّ دَرَ؞ دࣴڪّ بَا نگَ وࣷونْ ݖَ خُرْ وَ دࣹنْدࣹيڪْ بࣹتْ رࣹيࣷبْ؞ بَ مُ ڪࣷ دࣹفࣹي دَنࣹينْ ݧَ تَبَخَاتْ دࣴڪّ بَ، دࣴڪّࣹ؞ 
\v 29 ݧࣷو تُدّࣹ دࣴڪّ بَ دَنْ، دِݒّࣹي ڪࣷ سࣹينْ مَامْ گٗورْ دَنْ، دࣷومُ إِسْرَاءِيلْ، وَايࣹ لَيِسْ لَ دࣴڪّ بَ جࣴڪّࣷونَ تُدّ؞ 
\v 30 ݖِ ڪَوْ لࣷولُ دَنࣹينْ ݧَ سَمْݒَلْ سࣹينْ بࣷݒّ جࣴمُّ تُورْ مَ ݧُ يࣹتّ، يࣷنَتَنْ سࣴتُبْ گࣹرْسࣷمْ دࣷومُ مُوسَىٰ نَگْ، مࣷوڪْ اَوْ اَسْڪَنَمْ ݧࣷو دࣷونْ سَرْخَلْڪَتِ دَنࣹينْ ݧَ، بَ ڪࣹرَ بࣺسْ بَ ݧُ يٗبّࣷو وَا رࣺيوْ مَ نگࣵلّࣷ؞ 
\v 31 جࣴمُّ تُورْ مَ ݧُ يࣹتّ، تࣹ مِڪَ سࣵڪّࣷونْ ڪࣷ، مࣷومْ لَ دَنࣹينْ ݧَ سَمْݒَلࣷونْ سࣹينْ بࣷݒّ، دِ ڪࣷ جَامُ، مبࣷولࣹمْ جَنتّ يَ ڪࣴرُگْ \w جَامࣷوڪَايُ يࣵلَّ|خَيْمَبْ ندَجࣹ م-:‏\w* گَ نࣹڪّࣹي ݖَ سِلࣷ؞ 
\c 19 
\s1 وَا گِبࣹيَ دࣹفْ نَݧُ نجࣷمْبࣹ 
\p 
\v 1 جَنتّ يࣷويُ بُورْ اَمُلࣷونْ فَ إِسْرَاءِيلْ؞ اَبْ ٭\w لࣹوࣹينْ|لࣹوࣹينْ ب-:‏\w* مࣷو دَلࣷونْ ݖَ دِيوَانُ تُنْدِ اࣹفْرَيِمْ ݖَ بِيرْ-اَ-بِيرْ؞ ݖِ ڪَوْ لࣷولُ / نࣷونُ مُ جࣴلْ اَسْ ندَوَسْ وَا بࣹتْلࣹيࣹمْ ݖَ يُدَ، مُيْ اَبْ نࣹڪَّالࣹيمْ؞ 
\v 2 گَنَّاوْ گِ، نࣹڪَّالࣹ بَ مࣹرࣷوڪْ مࣷومْ، بَ فَيْ، دࣹمْ ڪࣴرْ بَايَمْ ݖَ بࣹتْلࣹيࣹمْ ݖَ يُدَ؞ مُ تࣷوگْ فَيْ فَنْ بَ اَمْ فَ ݧࣹينْتِ وࣹيرْ؞ 
\v 3 جࣴڪّࣴرْ جَ دَلْدِ دࣹمْ، نࣹيخَلࣹ ڪࣷ اَيْ بَاتْ نگِرْ فَيْلِ ڪࣷ؞ مُ اࣵندّ اَڪُبْ سُرْگَامْ بُ گٗورْ، يٗبَّالࣹ ݧَارِ مبَامْ، بَ دِڪّ؞ ݖِ ڪَوْ لࣷولُ ندَوْ سَ دُگَلْ ڪࣷ ڪࣴرْ بَايَمْ؞ بَ ڪࣷ بَايْ بَ گِسࣹي، خࣷلْ بُ سࣹدّ لَ ڪࣷ دَلَلࣹ؞ 
\v 4 گࣷرࣷ بَ، بَايُ ندَوْ سَ نَگْ، تࣺيࣹ ڪࣷ فَ؞ تࣷوگْ نَ ݧࣹتِّ فَنْ فَ مࣷومْ، ݧُيْ لࣹڪّ، دِ نَانْ اَڪَ فَنَانْ؞ 
\v 5 ڪࣹرࣷوگْ بࣺسُبْ ݧࣹينْتࣹيلْ بَ ݧُ تࣹيلَ جٗگْ، وَا جَ دِ وَاجَ دࣹمْ، گࣷرࣷ بَ نࣹ ڪࣷ:‏ «تࣷوگَلْ بَ خࣺيوْلࣷو دࣷگُ مبُرُ ڪَيْ، بَ نࣷݒِّ، نگࣹينْ دࣷورَ دࣹمْ؞» 
\v 6 ݧࣷومْ ݧَارْ ݧُ بࣷڪّ تࣷوگْ، لࣹڪّ، نَانْ؞ گَنَّاوْ لࣷولُ بَايُ ندَوْ سَ نࣹ وَا جَ:‏ «فَنَانَاتَلْ وَايْ، تࣹ فࣺيخَلْ سَ خࣷلْ؞» 
\v 7 وَا جَ فَبُ، نَرَ دࣹمْ، گࣷرࣷ بَ سࣷݧّ ڪࣷ، بَ مُ فَنَانَاتْ فَ؞ 
\v 8 بࣴتْ سࣹتْ، دِ جُرٗومࣹيلُ بࣺسْ بَ، وَا جَ تࣹيلَ خࣴيْ، نَرَ دࣹمْ، بَايُ ندَوْ سَ نࣹ ڪࣷ:‏ «خࣺيوْلُلْ تࣹ نࣺگْ تُوتِ بࣷوگْ، بَ جَنتّ بِ لَنگّ؞» مُ تࣷوگْ، ݧُ بࣷڪَّتِ لࣹڪّ، ݧࣷومْ ݧَارْ؞ 
\v 9 بَ وَا جَ فَبࣷوتࣹي، مࣷوڪْ اُبْ نࣹڪَّالࣹيمْ اَڪُبْ سُرْگَامْ، نَرَ دࣹمْ، گࣷرࣷ بَ، بَايُ ندَوْ سَ نࣹيتِ ڪࣷ:‏ «جَنْتَ نگِي دِ سࣷ، بَ مُيْ بࣴگَّ گُدِّ؞ فَنَانَلْ رࣹڪّ، جَنتّ بَا نگࣹي ݖَ مبࣵنجَخَانْ گَ؞ فَنَانَلْ تࣹ فࣺيخَلْ سَ خࣷلْ، سُ اࣴلّࣴگࣹي نگࣹينْ تࣹيلَ خࣴيْ، وَاجَلْ سࣹينُ يࣷونْ، بَ ݧِبِّ سَ ڪࣴرْ؞» 
\v 10 بࣷوبُ يࣷونْ نَگْ وَا جَ بࣴگُّلَ فَنَانَاتْ؞ دَا فَبُ دࣹمْ، بَ اࣵگّ فَ جَنࣷوڪْ يࣹبُسْ، تࣹ مࣷويْ يࣹرُسَلࣹمْ رࣹڪّ؞ مَ نگَ اࣵندّ اَڪْ نࣹڪَّالࣹيمْ بَ، اَڪْ ݧَارِ مبَامَمْ اَڪْ سࣹينِ تࣹگْ؞ 
\v 11 بَ ݧُيْ جُبْ يࣹبُسْ، جَنتّ بِ وࣵݖّ نَ لࣷولْ؞ سُرْگَ بَ نَگْ نࣹ ڪࣷ:‏ «تࣹي نࣷو دَلْ ݖِ دࣴڪُّبْ يࣹبُسࣹينْ ݧِي، فَنَانْ فِ؟» 
\v 12 سَنگَمْ نࣹ ڪࣷ:‏ «دࣺيدࣺيتْ؛ دُنُ دَلࣹ دࣴڪُّبْ جَامْبُرْ ݧُ بࣷڪُّلْ ݖِ \w بࣵنِّ إِسْرَاءِيلْ|بࣵنِّ إِسْرَاءِيلْ:‏\w*؞ نَنْ جࣵلّ بَ گِبࣹيَ؞» 
\v 13 مُ تࣹگْ ݖَ نࣹ ڪࣷ:‏ «نَنْ جࣹگࣹجِ گِبࣹيَ مبَا رَامَ رࣹڪّ؛ فُ نُ ݖِ جࣷتْ، فَنَانْ فَ؞» 
\v 14 ݧُ جࣵلّ وࣺيْ، بَ جَنتّ سࣷوࣹ لࣹينْ ݖَ وࣹتُ گِبࣹيَ گُ بࣹݧَمِنࣹينْ ݧَ؞ 
\v 15 ݖِ ڪَوْ لࣷولُ ݧُ ڪُوجࣹ فَ دُگّسِ گِبࣹيَ، نگِرْ فَنَانْ؞ بَ مُ اَگْسࣹي، ݖَ ݒࣺنݖُبْ دࣴڪّ بَ لَ دࣹمْ تࣷوگْ، وَايࣹ ڪࣹنّ دَلَلُ لࣹينْ ݖِ ڪࣴرْ گُ ݧُ فَنَانْ؞ 
\v 16 ݖِ بِيرْ لࣷولُ رࣹڪّ گࣹنّ گٗورْ گُ مَگْ جࣹڪِّ دِڪّ، نگࣷونُگْ سُوفْ، دࣷورَ وࣵݖّࣹ ݖَ تࣷولْ يَ؞ گٗورْ گَ نَگْ ݖَ دِيوَانُ تُنْدِ اࣹفْرَيِمْ لَ بࣷڪّ، وَايࣹ گَنْ لَ وࣷونْ ݖَ گِبࣹيَ، تࣹ وَا گࣷخْ بَ دِ اَيْ بࣹݧَمِنࣹينْ؞ 
\v 17 گٗورْ گَ دَوَلْ بࣴتَمْ، گِسْ نِتْ ڪُ نࣹڪّ ݖِوْ يࣷونْ ݖَ ݒࣺنݖّ مَ؞ گٗورْ گُ مَگْ گَ نࣹ ڪࣷ:‏ «فࣷو جࣴمْ اَڪْ فࣷو جٗگࣹ؟» 
\v 18 مُ نࣹ ڪࣷ:‏ «بࣹتْلࣹيࣹمْ گُ يُدَ لَنُ جٗگࣹ جَارࣹ فِ، جࣴمْ فَ مَ بࣷڪّ مَنْ، ݖَ بِيرْ-اَ-بِيرْ دِيوَانُ تُنْدِ اࣹفْرَيِمْ؞ بࣹتْلࣹيࣹمْ گُ يُدَ لاَ دࣹمࣷونْ، جࣴمْ نَگْ لࣺيگِ ݖَ ڪࣴرْ اَجِ سَخْ جِ؞ وَايࣹ ڪࣹنّ دَلَلُ مَ ݖِ گࣹنّ ڪࣴرْ؞ 
\v 19 مࣷونَ سَنگّ بِ، نُنْ اَمْ نَنُ ݧَخْ اَڪُمْ نگࣷوݧْ نگِرْ سُنُيْ مبَامْ، اَڪْ مبُرُ اَڪْ بِيݧْ، نگِرْ مَاڪْ ندَوْ سِ اَڪْ نگٗورْ سِ؞ ݧࣵڪُّنُ دَرَ؞» 
\v 20 گٗورْ گُ مَگْ گَ نࣹ لࣹينْ:‏ «دَلْ-لࣹينْ جࣵمّ، مبࣷولࣹمْ لُ نگࣹينْ سࣷخْلَ، تࣹگࣷو نَا ڪࣷ، وَايࣹ ݒࣺنݖّ مِ مࣷومْ، بُلࣹينْ فِ فَنَانْ مُڪّ؞» 
\v 21 ݖِ ڪَوْ لࣷولُ مُ يٗبُّ لࣹينْ ڪࣴرَمْ، خࣷنتّ مبَامْ يَ، ݧُ جࣵنگُ، دࣷورَ لࣹڪّ، نَانْ؞ 
\p 
\v 22 نَڪَ لَݧُيْ خࣺيوْلُ، اَيْ گٗورِ دࣴڪّ بَ، ݧُ تࣹڪِّوُلْ دَرَ جࣹڪِّ دِڪّ، يࣺيوْ ڪࣴرْ گَ، دِ فࣴگّ بُنتّ بَاڪْ دࣷولࣹ، نَانْ گٗورْ گُ مَگْ گَ، بࣷرࣷومْ ڪࣴرْ گَ:‏ «گࣺنّࣹيلْ وَا جِ دَلْ سَ ڪࣴرْ، نُ تࣴدّࣹ ڪࣷ؞» 
\v 23 بࣷرࣷومْ ڪࣴرْ گَ گࣺنّ، نࣹ لࣹينْ:‏ «نگَلَّ وَايْ دࣺيتْ، بࣷڪّ يِ، بُلࣹينْ دࣹفْ لُ ݧَاوْ، تࣹ وَا جِي ݧࣴوْ سَمَ ڪࣴرْ؛ بُلࣹينْ دࣹفْ جࣷوجُ جࣴفْ جُ سࣹوْ!‏ 
\v 24 سَمَ دࣷومَ نگِي دِبْ جَنقّ، اَڪْ نࣹڪَّالࣹبْ وَا جِ اِتَمْ؞ نَا لࣹينْ لࣹينْ گࣺنّࣹيلْ؞ نࣺيوَلْ-لࣹينْ لࣹينْ دࣷولࣹ، دࣹفْ لࣹينْ لُ لࣹينْ نࣹيخْ، وَايࣹ وَا جِي، بُلࣹينْ ڪࣷ دࣹفْ جࣷوجُ جࣴفْ جُ سࣹوْ!‏» 
\v 25 تࣹيوُلْ وَا دࣴڪّ بَ بَݧْ ڪࣷو دࣺگْلُ، بَ گَنْ گَ مُجّ جࣵݒّ نࣹڪَّالࣹيمْ بَ، گࣺنّࣹيلْ لࣹينْ ڪࣷ؞ ݧُ تࣴدّࣹ ڪࣷ، سَايْسَايࣹ ڪࣷ گُدِّ گَ گࣺݒّ، بَ ݖَ سُبَ؞ بَ بࣴتْ دِ سࣹتْ لَݧُ ڪࣷ دࣷورَ بࣵيِّ؞ 
\p 
\v 26 بࣴتْ دِ سࣹتْ، ندَوْ سَ دِڪّ بَ دَانُ، تࣴدّ بَ جَنتّ فࣹنڪّ، ݖَ بُنتّ نࣺيگْ گٗورْ گَ، فَ سَنگَمْ بَ نࣹڪّ؞ 
\v 27 بَ سَنگَمْ بَ جٗگࣹي ݖَ سُبَ، اُبِّ بُنتّ نࣺيگْ بَ، بَ گࣺنّ نگِرْ دࣹلُّ ݖَوْ يࣷونَمْ، يࣹمُلْ لُ مࣷيْ ݖَ ندَوْ سَ، نࣹڪَّالࣹيمْ بَ، فَ مُ تࣴدّ ݖَ بُنتّ نࣺيگْ بَ، لࣷخࣷ يَ تࣹگࣹ ݖَ دࣴخُ بُنتّ بَ؞ 
\v 28 مُ نࣹ ڪࣷ:‏ «جٗگَلْ، نُ دࣹمْ؞» تࣷنتّ جِبُلْ؞ وَا جَ تࣹگْ ڪࣷ ݖَ ڪَوْ مبَامْ مَ، دَلْدِ جُبَلْ ڪࣴرَمْ؞ 
\p 
\v 29 بَ وَا جَ اَگْسࣹي بَ دُگّ ڪࣴرَمْ، ݒَاڪَ لَ جࣴلْ، جࣵݒّ نࣺيوُبْ نࣹڪَّالࣹيمْ بَ، دࣷگَتْ ڪࣷ فُڪِّ ݖࣺرْ اَڪْ ݧَارْ، يٗنّࣹي ڪࣷ رࣺيوُمْ إِسْرَاءِيلْ گࣺݒّ؞ 
\v 30 بَ لࣷولُ اَمࣹي مبࣷولࣹمْ ݧَ ڪࣷ گِسْ ݧࣷو نࣹ:‏ «دُ لࣹنّ لُ نِ مࣹلْ لُ مَسَ اَمْ، مبَا لࣹيسْ مَسَ گِسْ، بَ بࣵنِّ إِسْرَاءِيلْ گࣺنّࣹي رࣺيوُمْ مِسْرَ، بَ تࣹيْ جِي؞ بࣵيِّلࣹينْ ݖِ خࣹلْ، دِيسࣷولࣹينْ تࣹ وَخْ ݖِ؞» 
\c 20 
\s1 بࣵنِّ إِسْرَاءِيلْ خَرࣹ نَݧࣷوڪْ بࣹݧَمِنْ؞ 
\p 
\v 1 بَ مُ ڪࣷ دࣹفࣹي \w بࣵنِّ إِسْرَاءِيلْ|بࣵنِّ إِسْرَاءِيلْ:‏\w* گࣺݒّ جٗگْ، مبࣷولࣷو مَ دَجࣹ دِ بࣹنّ بࣷݒّ، دَلࣹ ڪࣷ ݖَ دِيوَانُ دَنْ ݖَ بࣴجْ-گࣵنَّارْ، بَ ݖَ دِيوَانُ بࣹيرْسࣹبَ ݖَ بࣴجْ-سَالُمْ، بࣷولࣹ ݖَ رࣺيوُمْ گَلࣵدّ؞ ݖَ مِسْݒَ لَݧُ دَجࣹ، فَ ڪَنَمْ اَجِ سَخْ جِ؞ 
\v 2 نجِيتِ اَسْڪَنْ وࣺݒَّ تࣹيوْ، مبࣷولࣹمْ گِيرِ بࣵنِّ إِسْرَاءِيلْ ݖَ ندَجࣹمْ ݧࣷݧُ يࣵلَّ، ݧُيْ ݧࣹينْتِ تࣺيمࣺيرِ جُنِّيْ گٗورْ (400000) ݧُ تَخَوْ گࣵنَّايࣷو سَامَرْ؞ 
\v 3 بࣹݧَمِنࣹينْ ݧِ نَگْ يࣺگْ نࣹ بࣵنِّ إِسْرَاءِيلْ دَجࣹ نَݧُ ݖَ مِسْݒَ؞ ݖِ بِيرْ لࣷولُ بࣵنِّ إِسْرَاءِيلْ دَجࣹ، دِ لࣹيرْلُ نُ گࣷوگُ ݧَاوْتࣺيفْ اَمࣹ؞ 
\v 4 ٭\w لࣹوࣹينْ|لࣹوࣹينْ ب-:‏\w* بَ دࣷونْ نࣹڪَّالࣹيڪْ ندَوْ سَ ݧُ رࣹيْ، نࣹ لࣹينْ:‏ «گِبࣹيَ گُ بࣹݧَمِنࣹينْ ݧِ لاَ جَارࣹ وࣷونْ مَنْ، اࣵندّ اَڪْ سَمَبْ نࣹڪَّالࣹ، نگِرْ فَنَانْ فَ؞ 
\v 5 وَا گِبࣹيَ جٗگَلْ مَ، دِڪّ يࣺيوْ ڪࣴرْ گَ ݖَ گُدِّ؞ مَنْ لَݧُ نَرࣷونَ رࣹيْ، وَايࣹ سَمَ نࣹڪَّالࣹ لَݧُ نࣺيوَلْ دࣷولࣹ، بَ مُ دࣹي؞ 
\v 6 ݖِ ڪَوْ لࣷولُ مَ جࣴلْ سَمَبْ نࣹڪَّالࣹ، دࣷگَتْ ڪࣷ اَيْ ݖࣺرْ، يٗنّࣹي ڪࣷ مبࣷولࣹمْ رࣺيوْ مِ إِسْرَاءِيلْ جَگࣷو، ندَخْ جࣴفِ ݖَايْ-ݖَايْ جُ سࣹوْ جِ اَمْ ݖِ إِسْرَاءِيلْ؞ 
\v 7 لࣺيگِ نَگْ، يࣹينْ إِسْرَاءِيلْ گࣺݒّ، دِيسࣷولࣹينْ تࣹ وَخْ تࣹيْ فِ تࣹيْ لُيْ ݒࣹخࣹ ݖِ مبِرْ مِ؞» 
\p 
\v 8 بَ لࣷولُ اَمࣹي لَ اَسْڪَنْ وࣺݒّ جٗگْ، دِ بࣹنّ بࣷݒّ؞ ݧُ نࣹ:‏ «دُ ڪࣹنّ ڪُيْ دࣹلُّ ݖَ خَيْمَامْ؛ دُ ڪࣹنّ ڪُيْ دࣹلُّ ڪࣴرَمْ ڪَيْ!‏ 
\v 9 لِ نُيْ دࣹفْ اَڪْ وَا گِبࣹيَ دَالْ مࣷويْ لِي:‏ دَنُيْ تࣹگࣷو بَنتّ؞ 
\v 10 نࣷونُ لَنُيْ تِݒّࣹ ݖِ مبࣷولࣹمْ گِيرِ بࣵنِّ إِسْرَاءِيلْ، فُڪّ ݖِ تࣺيمࣺيرِ گٗورْ ݧُ نࣹڪّ؛ تࣺيمࣺيرْ ݖِ جُنِّيْ گٗورْ ݧُ نࣹڪّ؛ جُنِّ ݖِ فُڪِّ جُنِّيْ گٗورْ ݧُ نࣹڪّ؞» نُ سَنتّ ݧࣷوݧُ نَگْ ݧُ وُتَلْ گࣵنگࣷورْ گِ اَبْ دُندّ، نگِرْ ݧُ دࣹمْ بَ جࣴفْلَنْتࣹ نِ مُ وَرࣹ اَڪْ گِبࣹيَ گُ بࣹݧَمِنْ، ݖِ مبࣷولࣹمْ جࣴفْ جُ سࣹوْ جِ ݧُ دࣹفْ ݖِ إِسْرَاءِيلْ؞ 
\p 
\v 11 نࣷونُ لَ مبࣷولࣹمْ گٗورِ إِسْرَاءِيلْ دَجࣹي، جٗگَلْ دࣴڪّ بَ، مࣵنڪࣷو، دِ بࣹنّ بࣷݒّ؞ 
\v 12 بَ لࣷولُ اَمࣹي گِيرِ إِسْرَاءِيلْ يٗنِّ اَيْ ندَوْ ݖَ مبࣷولࣹمْ گِيرِ بࣹݧَمِنْ؞ ݧُ نࣹ لࣹينْ:‏ «اَنَ نُ جِي جࣴفْ جُ ݧَاوْ مَنَ اَمࣹ ݖِ سࣹينْ بِيرْ؟ 
\v 13 لࣺيگِ دَالْ، دَنگࣹينْ نُيْ جࣷخْ وَا گِبࣹيَ ݧُ تࣹڪِّوُلْ دَرَ ݧࣷوݧُ، نُ رࣹيْ لࣹينْ، بَ رَخَسْ ݧَاوْتࣺيفْ جِ ݧُ دࣹفْ ݖِ إِسْرَاءِيلْ؞» تࣹيوُلْ بࣹݧَمِنࣹينْ ݧَ بَݧَ دࣺگْلُ سࣹينْ ڪࣵدُّگْ بࣷڪِّ بࣵنِّ إِسْرَاءِيلْ؞ 
\v 14 ݖَ سࣹينِ دࣴڪّ لَ بࣹݧَمِنࣹينْ ݧَ جٗگࣹ، دَجࣹجِ ݖَ گِبࣹيَ، نگِرْ خَرࣹيڪْ بࣵنِّ إِسْرَاءِيلْ؞ 
\v 15 بࣺسُبْ ڪࣹرࣷوگْ ݧَارْ فُڪّ اَڪْ جُرٗومْ بࣹنِّ جُنِّ (26000) نِتْ ݧُ گࣵنَّايࣷو سَامَرْ لَ بࣹݧَمِنࣹينْ ݧَ دَجَلࣹي ݖَ دࣴڪّ يَ، تࣹ بࣷڪّࣹوُلْ اَڪْ وَا گِبࣹيَ يَ دَجࣹ، دِ جُرٗومْ ݧَارِ تࣺيمࣺيرِ (700) ݧࣹيِ خَرࣹ؞ 
\v 16 گࣵنگࣷورْ گࣷوگُ گࣺݒّ نَگْ، جُرٗومْ ݧَارِ تࣺيمࣺيرِ (700) دࣵنَّ يُ ݖࣵمّࣷݧࣹي نگَ ݖَ وࣷونْ، ڪُ نࣹڪّ ݖِ ݧࣷوݧُ ݧࣺݒّ مَنَ مبَقْ دࣷجْ وُ دَلْ گࣹنّ ڪَوَرْ تࣹ دُ مࣷيْ؞ 
\v 17 بࣵنِّ إِسْرَاءِيلْ گَ بࣷڪُّلْ ݖَ بࣹݧَمِنْ اِتَمْ دَجࣹ دِ ݧࣹينْتِ تࣺيمࣺيرِ جُنِّيْ (400000) گٗورْ ݧُ گࣵنَّايࣷو سَامَرْ، ݧࣷومْ ݧࣺݒّ دِ ݧُ مِينْ خَرࣹ؞ 
\v 18 بَ مُ ڪࣷ دࣹفࣹي بࣵنِّ إِسْرَاءِيلْ دࣹمْ بࣹتࣹلْ، سࣹيتِ ݖِ يࣵلَّ؞ ݧُ نࣹ:‏ «اَنَ ݧَنْ ݧࣷو وَرَ جࣴڪَّ سࣷنگِ بࣹݧَمِنࣹينْ ݧِ خَرࣹ؟» اَجِ سَخْ جِ نࣹ لࣹينْ، يُدࣹينْ ݧِ ݧࣷويْ جࣴڪَّ سࣷنگِ؞ 
\v 19 ݖَ اࣴلّࣴگْ سَ بࣵنِّ إِسْرَاءِيلْ خࣴيْ دَلِ فَ جَنࣷوڪْ گِبࣹيَ؞ 
\v 20 ݖِ ڪَوْ لࣷولُ بࣵنِّ إِسْرَاءِيلْ سࣵقِ نگِرْ خَرࣹجࣹيڪْ بࣹݧَمِنࣹينْ ݧَ؞ فَ جَنࣷوڪْ گِبࣹيَ لَ لࣹينْ وَا إِسْرَاءِيلْ لࣵنگّ-دࣺرَلْ نگِرْ خَرࣹ؞ 
\v 21 بࣺسُبْ ڪࣹرࣷوگْ بࣹݧَمِنࣹينْ ݧَ سࣵقࣹي گِبࣹيَ، ݧَارْ فُڪِّ جُنّࣹيڪْ ݧَارْ (22000) ݖِ نِتِ إِسْرَاءِيلْ لَݧُ فࣵدّ ݖَ تࣷولُ خَرࣹ بَ؞ 
\v 22 تࣹرࣹوُلْ بࣵنِّ إِسْرَاءِيلْ دࣴگࣴرْلُ، دࣹلُّ دࣺرَاتْ، فَ ݧُ جࣴڪّࣷونَ لࣵنگّ-دࣺرْ بࣺسْ بُ جࣴڪّ بَ؞ 
\v 23 فࣹڪّ نَ بࣵنِّ إِسْرَاءِيلْ يࣹنْدࣷو جࣷويِ بَ نگࣷونْ فَ ڪَنَمْ اَجِ سَخْ جِ؞ ݖَ لَݧُ لاَجْ اَجِ سَخْ جِ، نࣹ ڪࣷ:‏ «ندَخْ نُ دَجࣹجِوَاتْ اَڪْ سُنُ بࣷڪِّ بࣹݧَمِنࣹينْ ݧِ؟» اَجِ سَخْ جِ نࣹ لࣹينْ:‏ «دَلْ-لࣹينْ ݖِ سࣹينْ ڪَوْ؞» 
\v 24 بَ بࣵنِّ إِسْرَاءِيلْ دِڪّࣹي بَ جُبْ بࣹݧَمِنࣹينْ ݧَ، ڪࣹرࣷوگْ بࣺسُبْ ݧَارࣹيلْ بَ، 
\v 25 بࣹݧَمِنࣹينْ ݧَ اِتْ سࣵقࣹي گِبࣹيَ ݖَ بࣺسُبْ ݧَارࣹيلْ بࣷوبَ، دَجࣹيڪْ ݧࣷومْ؞ ݧُ دࣹلُّ فࣵدّ فُڪِّ جُنّࣹيڪْ جُرٗومْ ݧࣹتّ (18000) ݖِ نِتِ بࣵنِّ إِسْرَاءِيلْ ݧُ گࣵنَّايࣷو سَامَرْ ݧࣷومْ ݧࣺݒّ؞ 
\p 
\v 26 بَ لࣷولُ اَمࣹي نِتِ إِسْرَاءِيلْ ݧࣺݒّ دࣹمْ، ݧࣷوڪْ مبࣷولࣹمْ اَسْڪَنْ وَ، بَ اࣵگّ بࣹتࣹلْ؞ ݧُ تࣷوگْ فَ دِ جࣷويْ فَ ڪَنَمْ اَجِ سَخْ جِ؞ بࣺسُبْ ڪࣹرࣷوگْ ڪࣷورْ لَݧُ يࣹنْدࣷو بَ نگࣷونْ؞ ݧُ بࣷولࣹ ݖِ دࣹفْ اَيْ ٭\w سَرَخِ رࣹنْدِ-دٗومَلْ|سَرَخْ يِ:‏\w*، اَڪْ ٭\w سَرَخِ ݖَنتّ ݖِ بِيرْ جࣵمّ|سَرَخْ يِ:‏\w*، ݧࣹيلْ اَجِ سَخْ جِ؞ 
\v 27 ݧُ سࣹيتْ نَگْ ݖِ اَجِ سَخْ جِ، ندَخْ جَنتّ يࣷويُ فَ لَ \w گَالُ ڪٗلّࣴرࣹگْ يࣵلَّ|گَالُ ڪٗلّࣴرࣹ گ-:‏\w* گَ نࣹڪّࣷونْ؞ 
\v 28 جَنتّ يࣷويُ فِنࣹيَسْ دࣷومُ اࣹلَسَرْ دࣷومُ هَـٰرُونَ مࣷو دَانْ تَخَوْ جَنࣷوڪْ گَالْ گَ؞ ݧُ نࣹ:‏ «ندَخْ دَنُيْ دࣹلّࣷوتِ خَرࣹجࣹيڪْ سُنُ بࣷڪِّ بࣹݧَمِنࣹينْ ݧِ؟ اَمْ نُ بَ؟» اَجِ سَخْ جِ نࣹ لࣹينْ:‏ «دࣹمْلࣹينْ، ندَخْ اࣴلّࣴگْ مَا لࣹينْ دِ تࣹگْ ݖِ سࣹينْ لࣷخࣷ؞» 
\p 
\v 29 ݖِ ڪَوْ لࣷولُ إِسْرَاءِيلْ تࣹگْ اَمْ تࣴرُ مُ يࣺيوْ گِبࣹيَ؞ 
\v 30 ڪࣹرࣷوگْ بࣺسُبْ ݧࣹتّࣹيلْ بَ نَگْ بࣵنِّ إِسْرَاءِيلْ دَلِ ݖَ ڪَوْ بࣹݧَمِنࣹينْ ݧَ؞ فَ جَنࣷوڪْ گِبࣹيَ لَݧُ لࣵنگّ-دࣺرْ، جَنࣷوڪْ ݧࣷومْ، نَ وࣷونْ؞ 
\v 31 بَ لࣷولُ اَمࣹي بࣹݧَمِنࣹينْ ݧَ سࣵقِ دَجࣹجࣹيڪْ بࣵنِّ إِسْرَاءِيلْ، بَ گࣺنّ دࣴڪّ بَ، تࣹ فࣹڪّ دࣹيسْ لࣹينَ اࣷوتَلْ؞ ݧُ تࣵمْبَلࣹي جَمْ ݖِ گࣵنگࣷورُگْ إِسْرَاءِيلْ، نَ وࣷونْ، بَ لُ وَرَ تࣷلّࣷوڪْ فَنْوࣹيرِ گٗورْ دَانُ ݖَ اࣵلّ بَ اَڪْ ݖَ نگࣺرْ يَ مࣹنّ مَ جࣴمْ بࣹتࣹلْ، تࣹ مَ ݖَ دࣹسْ جࣴمْ گِبࣹيَ؞ 
\p 
\v 32 بࣹݧَمِنࣹينْ ݧَا نگَ نَا:‏ «ݧࣷومْ دࣹ ݧࣷو دَانࣷوتِ فِ سُنُ ڪَنَمْ نَ وࣷونْ رࣹڪّ!‏» بࣵنِّ إِسْرَاءِيلْ ݧࣷومْ نَا:‏ «نَنْ دَوْ رࣹڪّ، اࣷوتَلْ لࣹينْ، ݧُ گࣺنّ دࣴڪّ بِ، بَ ݖَ نگࣺرْ يَ؞» 
\v 33 بَ وَا إِسْرَاءِيلْ يࣺݒّ فࣴخࣹي فَ ݧُ نࣹڪّࣷونْ، ݖَ بَالْ تَمَرْ لَݧُ لࣵنگّ-دࣺرِ؞ ݖِ بِيرْ لࣷولُ لَ تࣴرُمْ بࣵنِّ إِسْرَاءِيلْ رِيرࣹ فَ ݧُ لࣵقُ وࣷونْ، ݖَ مَارࣹ گِبࣹيَ؞ 
\v 34 نࣷونُ لَ فُڪِّ جُنِّيْ (10000) ݧࣹيِ خَرࣹ يُ بَوࣷو ݖِ إِسْرَاءِيلْ گࣺݒّ دَجࣹي فَ جَنࣷوڪْ گِبࣹيَ؞ خَرࣹ بَ نَگْ مࣹتِّ لࣷولْ، وَايࣹ بࣹݧَمِنࣹينْ ݧَ فࣷوگُݧُ وࣷونْ نجࣹڪَّرْ لَ لࣹينْ دِ يࣷوتْ؞ 
\v 35 اَجِ سَخْ جِ مࣷو دَانْ بࣹݧَمِنࣹينْ ݧَ فَ ڪَنَمْ إِسْرَاءِيلْ ڪࣹرࣷوگْ، ݧُ فࣵدّ ݖَ ݧࣷومْ ݧَارْ فُڪِّ جُنّࣹيڪْ جُرٗومِ گٗورْ اَڪْ تࣺيمࣺيرْ (25100)، ݧُ گࣵنَّايࣷو سَامَرْ ݧࣷومْ ݧࣺݒّ؞ 
\v 36 بࣹݧَمِنࣹينْ ݧَ نَگْ گِسْ نࣹ مَنࣹيسْ نَ لࣹينْ؞ فࣹڪّ نَ بࣵنِّ إِسْرَاءِيلْ يࣷخَلْ بࣹݧَمِنࣹينْ ݧَ، ندَخْ يَاڪَارْ جُ ݧُ اَمْ ݖَ تࣴرُ مَ ݧُ تࣹگࣷونْ فَ وࣴرْ گِبࣹيَ؞ 
\v 37 تࣴرُ مَا جࣹڪِّ نࣹ جࣵيّ ݖَ ڪَوْ گِبࣹيَ؞ ݖِ ڪَوْ لࣷولُ تࣴرُ مَ خُوسْ ݖَ سࣹينْ بِيرْ، جَمْ وَا دࣴڪّ بࣺݒّ، لࣹيلْ لࣹينْ ݧَوْڪَيْ سَامَرْ؞ 
\v 38 ݖِ اَبْ تࣹگْتَلْ نَگْ لَ وَا إِسْرَاءِيلْ يࣺگࣷو وࣷونْ اَڪْ سࣹينْ تࣴرُ مَ، تࣹ مُيْ سَخَرْ سُ رࣺيْ سُ ݧُيْ جࣷلِّلࣹ ݖَ دࣴڪّ بَ؞ 
\v 39 مࣷو تَخْ وَا إِسْرَاءِيلْ دَوࣹ ݖَ خَرࣹ بَ، بࣹݧَمِنࣹينْ ݧَ تࣵمْبَلِ لࣹينَ جَمْ، بَ رࣹيْ ݖَ ݧࣷومْ لُ تࣷلّࣷوڪْ فَنْوࣹيرْ، تࣹ نَانْ:‏ «ݧࣷومْ دࣹ ݧࣷويْ دࣹلُّ دَانُ بَ دَانُ رࣹڪّ نَ وࣷونْ ݖَ خَرࣹ بَ جِيتُ؞» 
\v 40 وَايࣹ بَ سَخَرْ سُ مَگْ سَ تࣵمْبَلࣹي، جࣷلّࣹي ݖَ دࣴڪّ بَ، دࣹفْ جَلْ بُ گُدّ، بࣹݧَمِنࣹينْ ݧَ دَݧࣷو گࣹيسُ، گِسُݧُ لُ مࣷيْ دࣴڪّ بࣺݒّ دࣹفْ سَخَرْ سُ جࣷلِّ، جࣴمْ اَسَمَانْ؞ 
\v 41 ݖَ لَ بࣵنِّ إِسْرَاءِيلْ وَلْبَتِڪُ دَلْ ݖَ ڪَوْ بࣹݧَمِنࣹينْ ݧَ، سࣹينُ فِتْ نَگْ رࣴݖّ، ندَخْ ݖَ لَݧُ گِسْ نࣹ نجࣹڪَّرْ دَبْ نَ لࣹينْ؞ 
\v 42 بَ مُ ڪࣷ دࣹفࣹي ݧُ وࣷنْ بࣵنِّ إِسْرَاءِيلْ گَنَّاوْ، وُتِ مࣵنْدِݝْ مَ، تࣹ تࣹيوُلْ خَرࣹ بَ دَبْ لࣹينْ؞ وَا إِسْرَاءِيلْ يَ گࣺنّࣹ ݖَ گࣷخْ يَ ݧࣷو لࣹينْ فࣵدّ، فࣹڪّ لࣹينْ ݧُ تَنݖُ ݖِ سࣹينْ دِگّ؞ 
\v 43 بࣵنِّ إِسْرَاءِيلْ نَگْ يࣺيوْ بࣹݧَمِنࣹينْ ݧَ، اࣴرْتَلْ لࣹينَ اࣴرْتَلْ، بَ بٗومْ لࣹينْ ݧࣷومْ ݧࣺݒّ بَ ݖَ ݒࣹنڪُبْ گِبࣹيَ؞ 
\v 44 فُڪِّ جُنّࣹيڪْ جُرٗومْ ݧࣹتّ (18000) ݧࣷو دَانُ ݖَ بࣹݧَمِنࣹينْ ݧَ، ݧࣷومْ ݧࣺݒّ دِ ݧࣹيِ خَرࣹ؞ 
\v 45 ݧَ ݖَ رࣴݖّࣹ وَلْبَتِڪُ دَوْ، جࣴمْ مࣵنْدِݝْ مَ، جُبَلْ دࣷجُ رِمࣷنْ، بࣵنِّ إِسْرَاءِيلْ تࣷݒّ لࣹينْ، بَ فࣵلَّسَتِ جُرٗومِ جُنِّ (5000) ݖَ ڪَوْ نگࣺرْ يَ؞ ݖِ ڪَوْ لࣷولُ وَا إِسْرَاءِيلْ دࣹلّࣷوتِ نࣹ بࣹݧَمِنࣹينْ ݧَ دَنّ بَ گِدࣷمْ، بَ جَمَتِ ݖَ ݧࣷومْ ݧَارِ جُنِّ (2000)؞ 
\v 46 بࣺسُبْ ڪࣹرࣷوگْ مبࣷولࣹمْ بࣹݧَمِنࣹينْ ݧَ دَانُ ݧَارْ فُڪِّ جُنّࣹيڪْ جُرٗومْ (25000) لَݧُ، ݧࣺݒّ گࣵنَّايࣷو سَامَرْ، تࣹ دِ ݧࣹيِ خَرࣹ؞ 
\v 47 جُرٗومْ بࣹنِّ تࣺيمࣺيرْ (600) ݧࣷو ݖَ دَوࣹ، جࣴمْ مࣵنْدِݝْ مَ، بَ ݖَ دࣷجُ رِمࣷنْ، تࣹ ݧࣹينْتِ وࣹيرْ لَݧُ فَ لࣵقُ؞ 
\v 48 ݖِ ڪَوْ لࣷولُ بࣵنِّ إِسْرَاءِيلْ وَلْبَتِڪُ دَلَتِ ݖَ بࣹݧَمِنࣹينْ ݧَ؛ دࣴڪّࣷو دࣴڪّ، ݧُ بࣷولࣹ مَلَ اَڪْ نِتْ، اَڪْ مبࣷولࣹمْ لُ ݧُ گِسْ، لࣹيلْ لࣹينْ ݧَوْڪَيْ سَامَرْ؞ مبࣷولࣹمْ دࣴڪّ بُ ݧُ يࣹمْ اِتْ، لَڪّ نَݧُ ڪࣷ؞ 
\c 21 
\s1 گِيرُگْ بࣹݧَمِنْ سُقَلِڪُ نَ 
\p 
\v 1 بَ \w بࣵنِّ إِسْرَاءِيلْ|بࣵنِّ إِسْرَاءِيلْ:‏\w* دَجࣹي ݖَ مِسْݒَ دَݧࣷو گِݧࣷونْ نࣹ:‏ «بُ ڪࣹنّ ݖِ نُنْ مَيْ دࣷومَمْ اَبْ بࣹݧَمِنࣹينْ جَبَرْ؞» 
\p 
\v 2 گَنَّاوْ گِ، اَسْڪَنْ وِ دَجࣹ فَ بࣹتࣹلْ؞ فَ لَݧُ تࣷوگْ بَ نگࣷونْ، فَ ڪَنَمْ يࣵلَّ، دِ جَلࣷوڪَ جࣷويࣷو جࣷويْ يُ مࣹتِّ؞ 
\v 3 ݧَ نگَ نَا:‏ «اࣺيْ!‏ اَجِ سَخْ جِ يࣵلَّيْ إِسْرَاءِيلْ، لُ وَرَلْ لِي اَمْ فِ دِگّ إِسْرَاءِيلْ؟ گࣹنّ گِيرُگْ إِسْرَاءِيلُ لࣴمّ وُوتࣹ تࣹيْ؟» 
\v 4 ݖَ اࣴلّࣴگْ سَ مبࣷولࣷو مَ تࣹيلَ خࣴيْ، تَبَخْ فَ اَبْ \w سَرْخَلُڪَايْ|سَرْخَلُڪَايْ ب-:‏\w*؞ ݖِ ڪَوْ لࣷولُ ݧُ دࣹفْ اَيْ ٭\w سَرَخِ رࣹنْدِ-دٗومَلْ|سَرَخْ يِ:‏\w*، اَڪْ ٭\w سَرَخِ ݖَنتّ ݖِ بِيرْ جࣵمّ|سَرَخْ يِ:‏\w*؞ 
\v 5 بࣵنِّ إِسْرَاءِيلْ نَگْ نࣹ:‏ «اَنَ ݖِ مبࣷولࣹمْ گِيرِ إِسْرَاءِيلْ، گَنْ مࣷو تࣹيوࣹسِوُلْ ندَجࣹ مِ فِ ڪَنَمْ اَجِ سَخْ جِ ݖِ مِسْݒَ؟» فࣹڪّ نَ ݧُ دࣷگࣷو نگِݧْ لُ رࣺيْ، نࣹ ڪࣺݒّ ڪُ تࣹيوࣹسِوُلْ ندَجࣹ مَ فَ ڪَنَمْ اَجِ سَخْ جِ ݖَ مِسْݒَ، دࣹي رࣹڪّ مࣷويْ اࣵتّࣹيمْ؞ 
\v 6 بࣵنِّ إِسْرَاءِيلْ نَگْ ݧࣹيوَنْتࣹ سࣹينْ بࣷڪِّ بࣹݧَمِنࣹينْ؞ ݧَ نگَ نَا:‏ «ندࣹيْسَانْ، گࣹنّ گِيرَ نگِ فࣹيْ ݖِ إِسْرَاءِيلْ وَايْ!‏ 
\v 7 نَنْ لَنُيْ دࣹفْ نَگْ بَ سࣹينُ ندࣹسْ اَمِ جَبَرْ، گَنَّاوْ نࣷو گِݧࣷونْ ݖِ اَجِ سَخْ جِ، نࣹ دُنُ لࣹينْ مَيْ جَبَرْ ڪࣹنّ ݖِ سُنُيْ دࣷومْ؟» 
\v 8 بَ لࣷولُ اَمࣹي ݧُ نࣹ:‏ «اَنَ گَنْ گِيرْ ݖِ بࣵنِّ إِسْرَاءِيلْ، گُ تࣹيوࣹسِوُلْ ندَجࣹمْ مِسْݒَ مِي، فِ ڪَنَمْ اَجِ سَخْ جِ؟» ندࣹڪࣹ ڪࣹنّ ڪُ جٗگࣹ يَبࣹسْ گَلࣵدّ دِڪُّلْ ݖَ دَلُبْ ندَجࣹ مَ؞ 
\v 9 ندَخْ گَنَّاوْ بَ ݧُ وَݧّࣹي مبࣷولࣷو مَ، ڪࣹنّ ݖِ وَا يَبࣹسْ گَلࣵدّ تࣹيوُ ݖَ؞ 
\v 10 بَ لࣷولُ اَمࣹي ندَجࣹ مَ يࣹبَلْ فَ فُڪِّ جُنِّيْ نِتْ اَڪْ ݧَارْ (12000)، اَيْ جࣵمْبَارِ گٗورْ؞ ݧُ سَنتّ لࣹينْ نࣹ لࣹينْ:‏ «دࣹمْلࣹينْ فࣵدّ وَا يَبࣹسْ گَلࣵدّ؛ لࣹيلْ-لࣹينْ لࣹينْ ݧَوْڪَيْ سَامَرْ، بَ ݖَ جِگࣺينْ ݧَاڪْ گࣷنࣹ يَ؞ 
\v 11 نِ نگࣹينْ دِ دࣹفْ نِي لَ:‏ گࣺݒّ گٗورْ اَڪْ جࣺݒّ جِگࣺينْ جُ خَمْ گٗورْ، فَاگَاگَلْ-لࣹينْ ڪࣷ؞» 
\v 12 بَ ݧُ دࣹمࣹي، ݧࣹينْتِ تࣺيمࣺيرِ جَنقّ يُ مَسُلَ سࣺيْ لَݧُ فࣹڪّ ݖَ وَا يَبࣹسْ گَلࣵدّ؞ ݧُ يٗبُّ لࣹينْ ݖَ دَلُبْ سِلࣷ بَ ݖَ رࣺيوُمْ ڪَنَانْ؞ 
\v 13 بَ لࣷولُ اَمࣹي وَا ندَجࣹ مَ مࣺݒّ يٗنّࣹي، وَخْتَانْ اَڪْ بࣹݧَمِنࣹينْ ݧَ ݖَ دࣷجُ رِمࣷنْ؞ ݧُ يٗبَّنْتࣹ لࣹينْ ڪࣵدُّيْ جࣵمّࣷو؞ 
\v 14 بࣷوبَ لَ بࣹݧَمِنࣹينْ ݧَ ݧِبِّسِ، ݧُ مَيْ لࣹينْ جَنقّ جَ مُݖّࣹ ݖَ جِگࣺينِ يَبࣹسْ گَلࣵدّ، وَايࣹ مَتࣹوُݧُ لࣹينْ، ݧࣷومْ ݧࣺݒّ؞ 
\p 
\v 15 اَسْڪَنْ وَ نَگْ ݧࣹيوَنْتࣹ بࣹݧَمِنࣹينْ ݧَ، ندَخْ لَ لࣹينْ اَجِ سَخْ جِ نࣺيوَلْ، بَ وࣺيتَلْ گِيرِ بࣵنِّ إِسْرَاءِيلْ؞ 
\v 16 ݖِ ڪَوْ لࣷولُ مَگِ ندَجࣹ مَ نࣹ:‏ «نُ نُيْ دࣹفْ بَ اَمَلْ ݧِ دࣹسْ جَبَرْ، گَنَّاوْ اَوْ جِگࣺينْ جࣹيخْ نَ ݖِ بࣹݧَمِنࣹينْ ݧِ؟ 
\v 17 بࣹݧَمِنࣹينْ ݧِ مُݖّ ڪَتْ مَنُݧࣷو ݧࣵڪّ ڪُوتَايْ؞ لُ ڪࣷ مࣷيْ گࣹنّ گِيرُگْ إِسْرَاءِيلْ مࣷويْ رࣺيرْ؞ 
\v 18 نُنْ نَگْ دُنُ لࣹينْ مَنَ مَيْ جَبَرْ ݖِ سُنُيْ دࣷومْ، ندࣹ نࣷو گِݧࣷونْ نࣹ:‏ ‹ڪࣺݒّ ڪُ مَيْ اَبْ بࣹݧَمِنࣹينْ جَبَرْ، يَلْ نَ اَلْڪُ!‏›» 
\p 
\v 19 ݖِ بِيرْ لࣷولُ سࣹينْ خࣹلْ نࣹ يَرّ ݖِ مࣵگَّلُ اَجِ سَخْ جُ ݧُيْ اَمَلْ ݖِ جَنتّ يࣷويُ، تࣹ مُيْ اَمْ اَتْ مُ نࣹڪّ ݖَ سِلࣷ، ݖَ بࣴجْ-گࣵنَّارُ بࣹتࣹلْ، ݖَ ݒࣹنڪُبْ يࣷونُ سِڪࣹمْ وَ جٗگࣹ بࣹتࣹلْ، ݖَ بࣴجْ-سَالُمُ لࣹبࣷنَ؞ 
\p 
\v 20 ݧُ سَنتّ بࣹݧَمِنࣹينْ ݧَ نࣹ لࣹينْ:‏ «دَنگࣹينْ دِ دࣹمْ، وَاجَلْ اَمْ تࣴرُ ݖَ تٗوڪࣴرِ رࣹسࣹݧْ يَ؞ 
\v 21 يࣹيرُلࣹينْ، بُ جَنقِ سِلࣷ جَ دِڪّࣹي، دِ وࣵلِّسِ ݒࣹݖّ مَ رࣹڪّ، نگࣹينْ نࣹ ݒࣴلّ گࣺنّࣹ ݖَ تٗوڪࣴرِ رࣹسࣹݧْ يَ، ڪُ نࣹڪّ گࣴفْ جَبَرَمْ ݖَ ݧࣷومْ، نگࣹينْ دَلْدِ ݧِبِّ بࣹݧَمِنࣹينْ؞ 
\v 22 بُ نُ سࣹينِ بَايْ، مبَا سࣹينِ ݖࣵمِّݧْ اࣵڪّسࣹي رࣹڪّ، نُ وَخْ لࣹينْ، نࣹ لࣹينْ:‏ ‹نگَلَّ وَايْ، دِمْبَلِلࣹينْ لࣹينْ نگِرْ نُنْ، ندَخْ جِگࣺينْ ݧُ لࣹينْ دࣷيْ جَبَرْ ݧࣷومْ ݧࣺݒّ لَݧُ لࣹينْ اَمَلُلْ وࣷونْ ݖَ خَرࣹ بَ؞ تࣹ اِتْ گَنَّاوْ دُ يࣹينَ لࣹينْ لࣹينْ مَيْ، وࣷرُلࣹينْ سࣹينْ نگِݧْ؞›» 
\p 
\v 23 بࣹݧَمِنࣹينْ ݧَ دࣹفْ نࣷونَ؞ ݖَ وَا ݒࣹݖّ مَ لَݧُ گࣴفࣹ اَيْ جَبَرْ يُ تࣷلّࣷوڪْ سࣹينُبْ لِمْ؞ ݧُ دَلْدِ دࣹلُّ ݖَ سࣹينْ ݖࣺرُ سُوفْ؞ بَ لࣷولُ اَمࣹي ݧُ تَبَخَاتْ دࣴڪّ يَ، دࣴڪّࣹ؞ 
\v 24 جَنتّ يࣷويُ لَ بࣵنِّ إِسْرَاءِيلْ بࣵيِّڪࣷو فࣷوفَ، ڪُ نࣹڪّ ݧِبِّ ݖَ گِيرَمْ اَڪْ ݖَ لࣵنگَمْ؞ فࣷوفَ لَݧُ جٗگࣹ، ڪُ نࣹڪّ دࣹلُّ ݖَ ݖࣺرُ سُوفَمْ؞ 
\p 
\v 25 جَنتّ يࣷويُ نَگْ بُورْ اَمُلࣷونْ ݖَ إِسْرَاءِيلْ؞ لُ نࣹيخْ وَايْ رࣹڪّ، مُ دࣹفْ؞ 
